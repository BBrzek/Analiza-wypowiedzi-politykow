Sejm
Rzeczypospolitej Polskiej
Kadencja IX

Sprawozdanie Stenograficzne
z 75. posiedzenia Sejmu Rzeczypospolitej Polskiej
w dniu 9 maja 2023 r.

Wa r s z a w a
2023

Porządek dzienny
75. posiedzenia Sejmu Rzeczypospolitej Polskiej
w dniu 9 maja 2023 r.

1. Pierwsze czytanie rządowego projektu ustawy o zmianie ustawy o zwrocie podatku
akcyzowego zawartego w cenie oleju napędowego wykorzystywanego do produkcji rolnej
(druk nr 3176).
2. Pierwsze czytanie rządowego projektu ustawy o Funduszu Ochrony Rolnictwa (druk
nr 3177).
3. Zmiany w składach osobowych komisji sejmowych (druk nr 3193).
4. Sprawozdanie Komisji Infrastruktury oraz Komisji Rolnictwa i Rozwoju Wsi o rządowym projekcie ustawy o zmianie ustawy o gospodarowaniu nieruchomościami rolnymi
Skarbu Państwa oraz ustawy – Prawo budowlane (druki nr 3178, 3178-A, 3179 i 3179-A).
5. Sprawozdanie Komisji Kultury i Środków Przekazu o poselskim projekcie uchwały
w 75. rocznicę stracenia pułkownika Stanisława Kasznicy, ostatniego komendanta głównego Narodowych Sił Zbrojnych (druki nr 3181 i 3189).
6. Sprawozdanie Komisji Finansów Publicznych oraz Komisji Rolnictwa i Rozwoju
Wsi o rządowym projekcie ustawy o zmianie ustawy o zwrocie podatku akcyzowego zawartego w cenie oleju napędowego wykorzystywanego do produkcji rolnej (druki nr 3176, 3192
i 3192-A).
7. Sprawozdanie Komisji Rolnictwa i Rozwoju Wsi o rządowym projekcie ustawy o Funduszu Ochrony Rolnictwa (druki nr 3177, 3190 i 3190-A).
8. Informacja Ministra Rolnictwa i Rozwoju Wsi w sprawie sytuacji w polskim rolnictwie.

Obecni posłowie według załączonej do protokołu listy obecności

(Początek posiedzenia o godz. 11 min 05)

(Na posiedzeniu przewodniczą marszałek Sejmu
Elżbieta Witek oraz wicemarszałkowie Małgorzata
Gosiewska, Małgorzata Kidawa-Błońska, Ryszard
Terlecki, Piotr Zgorzelski i Włodzimierz Czarzasty)

Marszałek:
Otwieram posiedzenie.
(Marszałek trzykrotnie uderza laską marszałkowską)
Na sekretarzy dzisiejszych obrad powołuję posłów
Marcina Duszka, Patryka Wichra, Rafała Bochenka
i Filipa Kaczyńskiego.
W pierwszej części obrad sekretarzami będą posłowie Marcin Duszek i Patryk Wicher.
Protokół i listę mówców prowadzić będą posłowie
Marcin Duszek i Filip Kaczyński.
Protokół 74. posiedzenia Sejmu uważam za przyjęty.
(Zebrani wstają)
Wysoka Izbo! 26 kwietnia br. zmarła Barbara Ciruk, poseł na Sejm IV kadencji, dziennikarka radiowa i telewizyjna.
8 maja br. zmarł Jerzy Szteliga, poseł na Sejm II,
III i IV kadencji.
Uczcijmy ich pamięć chwilą ciszy.
(Chwila ciszy)
(Poseł Robert Telus: Wieczny odpoczynek racz im
dać, Panie…)
(Posłowie: …a światłość wiekuista niechaj im
świeci.)
(Poseł Robert Telus: Niech odpoczywają w pokoju
wiecznym.)
(Posłowie: Amen.)
Dziękuję bardzo.
Prezydium Sejmu proponuje, aby Sejm wysłuchał
5-minutowych oświadczeń w imieniu klubów i 3-minutowych oświadczeń w imieniu kół w dyskusjach
nad punktami porządku dziennego.
Jeżeli nie usłyszę sprzeciwu, będę uważała, że Sejm
propozycję przyjął.
Sprzeciwu nie słyszę.
Informuję, że w związku z niezgłoszeniem przez
uprawnione podmioty tematu informacji bieżącej
oraz pytań w sprawach bieżących punkty te nie zostaną rozpatrzone na bieżącym posiedzeniu Sejmu.

Punkty porządku dziennego bieżącego posiedzenia Sejmu będą rozpatrywane zgodnie z kolejnością
zaopiniowaną przez Prezydium Sejmu i Konwent
Seniorów.
Informacja w tej sprawie dostępna jest w Systemie Informacyjnym Sejmu.
Proszę posła sekretarza o odczytanie komunikatów.

Sekretarz Poseł Patryk Wicher:
Szanowna Pani Marszałek! Wysoka Izbo! Informuję, że w dniu dzisiejszym odbędą się posiedzenia
Komisji:
— Zdrowia – godz. 11.15,
— Infrastruktury – godz. 11.30,
— do Spraw Petycji – godz. 12,
— Kultury i Środków Przekazu – godz. 12,
— Polityki Senioralnej – godz. 12,
— Cyfryzacji, Innowacyjności i Nowoczesnych
Technologii – godz. 13,
— do Spraw Petycji – godz. 13.30,
— Finansów Publicznych – godz. 13.30,
— Infrastruktury – godz. 13.30,
— Energii, Klimatu i Aktywów Państwowych – bezpośrednio po zakończeniu głosowań, ok. godz. 14.30,
— Finansów Publicznych wspólnie z Komisją Rolnictwa i Rozwoju Wsi – godz. 14.30,
— Administracji i Spraw Wewnętrznych –
godz. 15.30,
— Gospodarki i Rozwoju wspólnie z Komisją Polityki Społecznej i Rodziny – godz. 15.30,
— Rolnictwa i Rozwoju Wsi – godz. 15.30,
— Sprawiedliwości i Praw Człowieka – godz. 16,
— do Spraw Unii Europejskiej – godz. 17. Dziękuję bardzo.

Marszałek:
Dziękuję.
Mamy wnioski formalne.
Bardzo proszę, pan poseł Krzysztof Gawkowski,
Lewica.

75. posiedzenie Sejmu w dniu 9 maja 2023 r.

4

Sprawy formalne

Poseł Krzysztof Gawkowski:
Pani Marszałek! Wysoka Izbo! Zgłaszam wniosek
formalny o przerwę i rozpoczęcie prawdziwej i rzetelnej
debaty na temat tego, co stało się na polskim niebie.
W grudniu na polskie niebo wleciała rakieta, która uderzyła w ziemię pod Bydgoszczą. Przez 5 miesięcy ani Ministerstwo Obrony Narodowej, ani służby specjalne, ani nikt z rządu nic nie powiedzieli
Polakom o tym, że polskie niebo jest niebezpieczne,
a rosyjskie rakiety wlatują na to niebo bez żadnej
kontroli. Rząd ukrywał informacje i pomimo upływu
kilkunastu dni do dzisiaj nic w tej sprawie nie wyjaśniono. Wzywam na mównicę ministra obrony narodowej pana Błaszczaka, żeby wytłumaczył Polkom
i Polakom, co się stało, że przez 6 miesięcy śledziliście rakietę, a znalazła ją przypadkowa osoba. W odwadze i honorze niech pan, panie ministrze, tutaj
stanie i powie Polakom, co się wydarzyło. (Oklaski)

Marszałek:
Panie pośle, ta sprawa była omawiana na posiedzeniu Prezydium i na Konwencie. Ta sprawa kierowana jest w trybie niejawnym do dwóch komisji, do
Komisji Obrony Narodowej połączonej z Komisją do
Spraw Służb Specjalnych.
Proszę bardzo, ponieważ zgłosił pan wniosek o przerwę, poddam ten wniosek pod głosowanie.
Kto z pań i panów posłów jest za ogłoszeniem
przerwy?
Kto jest przeciw?
Kto się wstrzymał?
(Głos z sali: Jeszcze, jeszcze.)
Już zakończyłam, pani poseł.
Głosowało 426 posłów. 196 – za, 228 – przeciw,
2 się wstrzymało.
Sejm wniosek odrzucił.
Z wnioskiem formalnym pani poseł Joanna Mucha, Polska 2050.
Proszę.

Poseł Joanna Mucha:
Dziękuję, pani marszałek.
Szanowna Pani Marszałek! Zgłaszam wniosek
formalny o odroczenie posiedzenia, dlatego że dzisiaj
jako politycy jesteśmy odpowiedzialni za to, żeby napisać testament małego Kamilka, testament, dzięki
któremu żadne kolejne polskie dziecko nie będzie
torturowane tak, jak torturowany był mały Kamilek.
(Głosy z sali: Hiena.)
(Głos z sali: Zajmij się swoimi synami.)
Szanowni Państwo! Niemoc rodzi przemoc. Niemoc
państwa jest przyzwoleniem na przemoc dla sprawców
tej przemocy. Państwo musi reagować na pierwsze
przejawy przemocy…
(Poseł Janusz Korwin-Mikke: Karę śmierci przywrócić.)

…a nie czekać na przemoc ostateczną, która kończy się śmiercią, niejednokrotnie śmiercią dziecka,
śmiercią kobiety. W Sejmie jest projekt ustawy
(Dzwonek) o systemowej analizie przypadków śmierci dzieci. To jest ustawa… (Oklaski)

Marszałek:
Pani poseł, dziękuję bardzo.
To nie jest dyskusja w tej chwili.
Pani zgłosiła wniosek o odroczenie posiedzenia.
Poddam ten wniosek pod głosowanie.
Proszę bardzo.
(Poseł Janusz Korwin-Mikke: Trzeba przywrócić
karę śmierci.)
Kto z pań i panów posłów jest za odroczeniem
posiedzenia?
(Poseł Joanna Mucha: To wstyd, pani marszałek,
żeby…)
Kto jest przeciw?
Głosowało 425 posłów. 194 – za, 229 – przeciw,
2 się wstrzymało.
Sejm wniosek odrzucił.
Pan poseł Konrad Berkowicz, Konfederacja.
Proszę.

Poseł Konrad Berkowicz:
W sprawie śmierci Kamilka – pani poseł, to wy
macie krew na rękach, bo nie dopuszczacie do przywrócenia kary śmierci w Polsce. (Oklaski)
Natomiast ja w innej sprawie. Rząd najpierw wygenerował problem w polskim rolnictwie, a teraz zapowiada, że będzie ratował polskie rolnictwo kwotą
10 mld zł z pieniędzy podatników. Z rolników, którzy
bez waszych szkodliwych działań doskonale poradziliby sobie sami, zrobiliście żebraków, którym łaskawie ofiarujecie teraz jałmużnę. Tymczasem polscy
rolnicy nie są żebrakami, a wy nie jesteście łaskawcami, bo jedyne pieniądze, które macie, to te zagrabione Polakom w podatkach. To doskonała ilustracja
powiedzenia, że socjalizm bohatersko walczy z problemami, które nie istnieją w normalnym ustroju.
Dlatego domagamy się powołania komisji śledczej
w sprawie afery dotyczącej rolnictwa i już zgłosiliśmy
odpowiedni projekt ustawy, a wy boicie się nawet poddać go pod głosowanie. Dość oszukiwania rolników,
dość oszukiwania (Dzwonek) polskich konsumentów.
Dziękuję bardzo. (Oklaski)

Marszałek:
Dziękuję bardzo.
To nie był wniosek formalny.
Proszę bardzo, pani poseł Magdalena Sroka, Porozumienie.

75. posiedzenie Sejmu w dniu 9 maja 2023 r.
Sprawy formalne

Poseł Magdalena Sroka:
Pani Marszałek! Wysoka Izbo! Wczoraj Polskę
obiegła tragiczna informacja o śmierci 8-letniego
dziecka. Tymczasem co państwo robicie? Otwieracie
nowe komisariaty. Zapominacie jednak o tym, że
nowe komisariaty i posterunki, które były waszym
flagowym projektem, muszą być obsadzone przez
funkcjonariuszy Policji. W połowie te posterunki są
zamknięte. Dlatego dzisiaj wnoszę o zwołanie Konwentu Seniorów i uzupełnienie porządku obrad o informację ministra spraw wewnętrznych i administracji dotyczącą tego, ile takich komisariatów jest
faktycznie zamkniętych. Bo one czasem są otwierane na 4 godziny w tygodniu. Tak właśnie ma wyglądać zwiększanie bezpieczeństwa? To o to chodziło
w budowie posterunków i komisariatów? Dziękuję.
(Oklaski)

Marszałek:
Dziękuję.
To nie jest wniosek formalny.
Pan poseł Czesław Mroczek, Koalicja Obywatelska.
Proszę.

5

Poseł Stefan Krajewski:
Szanowna Pani Marszałek! Wysoka Izbo! Dziękuję za to dzisiejsze posiedzenie poświęcone polskiemu
rolnictwu. Tylko pytam: Czemu dopiero dzisiaj, a nie
w lipcu, kiedy złożyliśmy projekt ustawy o ochronie
polskiego rolnictwa, kiedy konkretne rozwiązania
przedstawiliśmy? Co będzie po 30 czerwca? Dzisiaj
się cieszycie, ale co będzie dalej, kiedy te zakazy się
skończą? Chodzi nie tylko o to, aby dzisiaj wprowadzać nowe podatki, po to żeby wspierać tych, którzy
mają ciężko, ale o to, by antycypować i już dzisiaj
przygotować chociażby ustawę o zwiększeniu zawartości biokomponentów w paliwach, po to żeby zdjąć
nadwyżkę, wywieźć z kraju, udrożnić przepustowość.
Czekam na informację pana ministra rolnictwa, ile
tego zboża już kupiliście.
Panie prezesie Kaczyński, wprowadzono pana
w błąd, bo pan powiedział, że 1400 zł dopłacicie do
każdej tony, a później (Dzwonek) pańscy ministrowie
powiedzieli…

Marszałek:
Dziękuję bardzo, panie pośle.

Poseł Stefan Krajewski:
Poseł Czesław Mroczek:
Pani Marszałek! Wysoka Izbo! W imieniu klubu
Koalicji Obywatelskiej wnoszę o uzupełnienie porządku obrad o informację ministra obrony narodowej dotyczącą bezpieczeństwa naszego kraju w związku z zagrożeniem rakietowym. Sytuacja w Przewodowie z listopada, później z 16 grudnia, ostatnio
szczątki rakiety pod Bydgoszczą – to wskazuje, z jak
wielkim zagrożeniem w tym zakresie mamy do czynienia. Było wiadomo, że wojna na Ukrainie spowoduje wzrost tego zagrożenia. Jest pytanie, jakie działania podjął rząd polski, by chronić naszych obywateli i Polskę przed tym zagrożeniem. Przypominamy
sobie, że w grudniu, kiedy było to wielkie zagrożenie,
ten rząd zastanawiał się, czy przyjąć wsparcie sojusznicze, czy przyjąć dodatkowe baterie Patriot, żeby
chronić polskich obywateli. Potrzebna jest pełna informacja rządu w tym zakresie. (Oklaski, dzwonek)
Bez bezpiecznego nieba nie ma bezpieczeństwa obywateli, nie ma bezpieczeństwa państwa. Dajcie tę
informację. (Oklaski)

Marszałek:
Dziękuję bardzo.
Panie pośle, tę kwestię już rozstrzygaliśmy.
Pan poseł Stefan Krajewski, Koalicja Polska.

…że się nie da – 2200 do hektara – bo Unia się nie
zgodziła. Kto okłamał pana prezesa? (Oklaski)

Marszałek:
Dziękuję bardzo.
Na tym zakończyliśmy wnioski formalne.
Ogłaszam minutę przerwy.
(Przerwa w posiedzeniu od godz. 11 min 18
do godz. 11 min 20)

Wicemarszałek Małgorzata Gosiewska:
Wznawiam obrady. (Gwar na sali)
Uprzejmie proszę o przeniesienie rozmów w kuluary, szanowni państwo.
Bardzo proszę.
Przystępujemy do rozpatrzenia punktu 1. porządku dziennego: Pierwsze czytanie rządowego
projektu ustawy o zmianie ustawy o zwrocie podatku akcyzowego zawartego w cenie oleju napędowego wykorzystywanego do produkcji rolnej (druk nr 3176).
Uprzejmie proszę podsekretarza stanu w Ministerstwie Rolnictwa i Rozwoju Wsi pana ministra Ryszarda Bartosika o przedstawienie uzasadnienia projektu ustawy.

75. posiedzenie Sejmu w dniu 9 maja 2023 r.

6

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Wicemarszałek Małgorzata Gosiewska
Zapraszam, panie ministrze. (Gwar na sali)
Szanowni państwo, jeszcze raz bardzo proszę
o przeniesienie rozmów w kuluary. Halo… (Dzwonek)
Bardzo proszę, panie ministrze.
Jak z dziećmi, naprawdę.

Sekretarz Stanu
w Ministerstwie Rolnictwa i Rozwoju Wsi
Ryszard Bartosik:
Szanowna Pani Marszałek! Wysoka Izbo! Przedstawiam projekt ustawy o zmianie ustawy o zwrocie
podatku akcyzowego zawartego w cenie oleju napędowego wykorzystywanego do produkcji rolnej.
W przedłożonym projekcie ustawy o zmianie ustawy o zwrocie podatku akcyzowego zawartego w cenie
oleju napędowego wykorzystywanego do produkcji
rolnej wprowadzane są dwie dodatkowe formy pomocy dla producentów rolnych. Pierwsza dodatkowa
pomoc dotyczy wprowadzenia limitu zużywanego
oleju napędowego dla producentów świń, owiec, kóz
i koni. Druga dodatkowa pomoc dotyczy zwiększenia
stawki zwrotu kosztów zakupu oleju napędowego zakupionego w okresie od dnia 1 lutego 2023 r. do końca lipca 2023 r. – do pozostającego w dyspozycji producenta rolnego limitu na drugi nabór wniosków, do
2 zł za 1 l oleju napędowego. Wprowadzenie dodatkowego limitu zwrotu podatku akcyzowego dla producentów świń, owiec, kóz i koni jest uzasadnione potrzebą zmniejszenia kosztów produkcji zwierzęcej
w gospodarstwach rolnych.
W ostatnim okresie odnotowany został wzrost kosztów produkcji rolnej, w tym związanych z wysokimi
cenami paliwa rolniczego. Średnia cena oleju napędowego w kwietniu 2023 r., w porównaniu z kwietniem
2021 r., wzrosła o 27%. Roczny limit przysługujący do
wyliczenia zwrotu podatku akcyzowego w odniesieniu
do producentów świń wynosić będzie 4 l dla każdej sztuki świń liczonej jako średnia roczna liczba świń będących w posiadaniu producenta rolnego w roku poprzedzającym rok, w którym został złożony wniosek o zwrot
podatku. Dla producentów owiec, kóz i koni wynosić to
będzie 40 l na jedną dużą jednostkę przeliczeniową
owiec, kóz lub koni będących w posiadaniu producenta
rolnego w roku poprzedzającym rok, w którym został
złożony wniosek o zwrot podatku.
Wartości współczynników przeliczeniowych sztuk
owiec, kóz i koni na duże jednostki przeliczeniowe
określone zostały w załączeniu do ustawy, a zostały
opracowane przy wykorzystaniu współczynników
zastosowanych w rozporządzeniu Rady Ministrów
z dnia 31 stycznia 2023 r. w sprawie „Programu działań mających na celu zmniejszenie zanieczyszczenia
wód azotanami pochodzącymi ze źródeł rolniczych
oraz zapobieganie dalszemu zanieczyszczeniu”.
Wysoka Izbo! Producent świń, owiec, kóz i koni
będzie zobowiązany do złożenia oświadczenia we
wniosku o zwrot podatku o średniej rocznej liczbie

świń lub średniej rocznej liczbie dużych jednostek
przeliczeniowych owiec, kóz i koni będących w posiadaniu producenta rolnego oraz do dołączenia dokumentu wydanego przez kierownika biura powiatowego Agencji Restrukturyzacji i Modernizacji Rolnictwa, zawierającego informacje o liczbie świń będących w posiadaniu producenta rolnego albo o liczbie
dużych jednostek przeliczeniowych owiec, kóz lub
koni będących w posiadaniu producenta rolnego. Aktualnie kierownicy biur powiatowych Agencji Restrukturyzacji i Modernizacji Rolnictwa wydają takie
dokumenty posiadaczom bydła.
W 2023 r. producenci rolni będą wnioskowali
o zwrot podatku w odniesieniu do świń, owiec, kóz
i koni w drugim terminie składania wniosku o zwrot
podatku, tj. od dnia 1 sierpnia do dnia 31 sierpnia.
Do wniosków mogą dołączyć faktury VAT albo ich
kopie wystawione od dnia 1 sierpnia 2022 r. do dnia
31 lipca 2023 r. stanowiące dowód zakupu oleju napędowego w okresie 12 miesięcy poprzedzających
miesiąc złożenia wniosku.
W 2023 r. producent rolny prowadzący chów lub
hodowlę koni będzie składać oświadczenie o średniej
rocznej liczbie dużych jednostek przeliczeniowych koni
w swoim gospodarstwie pod groźbą odpowiedzialności
karnej za składanie fałszywych oświadczeń.
Ze względu na wysokie koszty zakupu oleju napędowego w 2023 r. w drugim naborze wniosków
o zwrot podatku dotacja do 1 l zakupionego oleju napędowego wyniesie 2 zł. Przy czym maksymalna
stawka zwrotu podatku może wynieść 1,46 zł za litr,
z uwzględnieniem w podatkach również opłaty paliwowej i emisyjnej.
Dodatkowa pomoc, w wysokości 54 gr na litr zakupionego oleju napędowego, będzie udzielana po
uzyskaniu zgody Komisji Europejskiej na zastosowanie tej pomocy. Wniosek notyfikacyjny został już wysłany do Komisji Europejskiej.
Skutki dla budżetu państwa w związku z wejściem w życie proponowanych zmian szacuje się na
616,6 mln zł – 55 mln zł z tytułu dodatkowego limitu
na świnie, owce, kozy i konie oraz 561,6 mln zł z tytułu zwiększenia zwrotu podatku o 80 gr w przypadku oleju napędowego.
Wysoka Izbo! Uprzejmie proszę o dyskusję, a następnie o procedowanie nad tym projektem i o przyjęcie tego tak ważnego dla rolników dokumentu.
Dziękuję bardzo, pani marszałek.

Wicemarszałek Małgorzata Gosiewska:
Dziękuję bardzo, panie ministrze.
Sejm ustalił, że w dyskusji nad tym punktem porządku dziennego wysłucha 5-minutowych oświadczeń w imieniu klubów i 3-minutowych oświadczeń
w imieniu kół.
Otwieram dyskusję.
Stanowisko Klubu Parlamentarnego Prawo i Sprawiedliwość przedstawi pan poseł Jerzy Małecki.
Bardzo proszę.

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Jerzy Małecki:
Szanowna Pani Marszałek! Panie Ministrze! Wysoka Izbo! W imieniu Klubu Parlamentarnego Prawo
i Sprawiedliwość mam zaszczyt przedstawić oświadczenie w sprawie rządowego projektu ustawy o zmianie ustawy o zwrocie podatku akcyzowego zawartego
w cenie oleju napędowego wykorzystywanego do produkcji rolnej, zawartego w druku sejmowym nr 3178.
Przedmiotowy projekt dotyczy zmniejszenia kosztów produkcji w gospodarstwach rolnych produkujących świnie, owce, kozy i konie przez wprowadzenie
wsparcia finansowego w odniesieniu do oleju napędowego wykorzystywanego w ich produkcji. W projekcie ustawy zaproponowano przepisy dotyczące ustalania limitu oleju napędowego wykorzystywanego do
produkcji rolnej, do którego przysługuje zwrot podatku
akcyzowego w odniesieniu do świń, owiec, kóz i koni.
Jednocześnie w projekcie ustawy przewidziano
wzrost środków na zwrot kosztów zakupu oleju napędowego dla producentów rolnych w tzw. drugim
okresie składania przez rolników wniosków o zwrot
podatku, tj. od 1 sierpnia 2023 r. do 31 sierpnia 2023 r.,
wraz z fakturami VAT lub ich kopiami wystawionymi
od dnia 1 sierpnia 2022 r. do 31 lipca 2023 r., stanowiącymi dowód zakupu oleju napędowego. Zgodnie
z zapisami projektu do ilości zakupionego w okresie
od 1 lutego do 31 lipca 2023 r. oleju napędowego wykorzystywanego do produkcji rolnej przysługiwać
będzie stawka zwrotu w wysokości 1,46 zł oraz dodatkowa pomoc w wysokości 54 gr na 1 l oleju napędowego. Dodatkowa pomoc, w kwocie 54 gr na 1 l oleju napędowego, będzie mogła być wypłacona po uzyskaniu zgody Komisji Europejskiej.
Jest to istotny wzrost, jeśli weźmiemy pod uwagę,
że dotychczas obowiązująca stawka wynosiła 1,20 zł,
a stawka z 2022 r. to była złotówka. Mówimy więc
o wzroście o 100%.
Proponowane przez rząd rozwiązanie realizuje
licznie zgłaszane postulaty dotyczące zwiększenia
pomocy państwa dla producentów rolnych oraz zrównania prawa do pomocy dla producentów rolnych
utrzymujących zwierzęta, którzy w czasie kryzysu
gospodarczego w równym stopniu mierzą się ze stale
rosnącymi cenami pasz, energii i usług.
Pani Marszałek! Panie Ministrze! Wysoka Izbo!
W związku z tym, że przedstawiony projekt tworzy
możliwość ubiegania się o zwrot części kosztów związanych z prowadzeniem produkcji zwierzęcej, a tym
samym wychodzi naprzeciw wnioskom producentów
rolnych, rolników, Klub Parlamentarny Prawo i Sprawiedliwość opiniuje go pozytywnie oraz opowiada się
za skierowaniem go do dalszego procedowania. Dziękuję bardzo. (Oklaski)

Wicemarszałek Małgorzata Gosiewska:
Dziękuję bardzo, panie pośle.
Stanowisko Klubu Parlamentarnego Koalicja
Obywatelska przedstawi pan poseł Piotr Borys.

7

Poseł Piotr Borys:
Szanowna Pani Marszałek! Wysoka Izbo! Jeżeli
jesteśmy w stanie spojrzeć na ostatni rok, na to, co
wydarzyło się w rolnictwie, to wprost możemy określić
politykę Prawa i Sprawiedliwości jako nieróbstwo,
kłamstwo i zachłanność – te trzy epitety mogą być
przypisane waszej bezczynności w tych obszarach.
Po pierwsze, bezczynność, lenistwo. Ile tak naprawdę, panie ministrze, milionów ton zboża technicznego pojawiło się w Polsce? Dlaczego nie chcecie
ujawnić dokładnej ilości zboża, które trafiło do Polski? Wskażcie wszystkie firmy, które brały udział
w tym procederze. Pokażcie, ile milionów ton niekontrolowanego technicznego zboża, poza jakąkolwiek
jakościową kontrolą…
(Poseł Jakub Rutnicki: Nie ma technicznego zboża.)
…trafiło do Polski, zostało przetworzone na artykuły spożywcze. Pokażcie całą prawdę. Dlaczego nie
chcecie jej pokazać? Wasz minister nie poinformował
opinii publicznej o szczegółowych danych. Wczoraj
komisarz Wojciechowski przekazał informację, że do
Polski trafiło 4,1 mln t ziarna z Ukrainy. Ponad 3 mln
zostało. W informacji z Ministerstwa Finansów została przekazana nam informacja o tym, że do Polski
trafiło 520 tys. t pszenicy, 1,8 mln t kukurydzy. Czy
to jest prawda? Oczywiście, że to nie jest prawda. To
jest nieprawda, dlatego że magazyny polskie są zasypane ukraińskim zbożem. Dlaczego nie chcecie
pokazać prawdy? Boicie się tej prawdy. Komisarz
Wojciechowski powiedział we wczorajszym wywiadzie, że codziennie otrzymuje raporty z Polski, ile
tysięcy ton zboża ukraińskiego trafia do Polski. Dlaczego tych informacji nie przekazuje minister Telus?
To jest wasza odpowiedzialność za największy od
dziesięcioleci kryzys w rolnictwie.
Kłamstwo. Jakim prawem kłamstwem posługiwał się pan premier Kowalczyk, który mówił o tym,
że pszenica będzie droższa? Jakim prawem wprowadził w błąd tysiące polskich rolników, którzy wtedy
mogli sprzedać pszenicę za 1,5 tys. zł, a dzisiaj ta sama
tona pszenicy kosztuje 920 zł? Doprowadził swoją
nieodpowiedzialnością do ogromnej tragedii dziesiątków tysięcy polskich rolników. Jedno nieodpowiedzialne zdanie spowodowało ogromny chaos i ogromny problem w polskich rodzinach. Za to ponosi się największą
odpowiedzialność: odpowiedzialność prawną i odpowiedzialność polityczną.
Zachłanność. Szanowni państwo, mówimy dzisiaj
o ustawie, która ma wesprzeć producentów wieprzowiny, hodowców koni, kóz i owiec. Osoba, która jest
najbardziej zachłanna, która zarabia na Polakach,
na polskich rolnikach, to wasz człowiek – prezes
Obajtek. Dzisiaj, kiedy baryłka ropy kosztuje 76 dolarów, cena litra wynosi ponad 6,7 zł. Przed wybuchem wojny, kiedy baryłka kosztowała 96 dolarów,
litr tego samego oleju napędowego kosztował 5,45 zł.
To jest jawne okradanie Polaków. (Oklaski) To jest
również jawne okradanie polskich rolników, którzy
tak naprawdę zostali przez zachłanność polskich

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

8
Poseł Piotr Borys

koncernów Orlen i Lotos ograbieni z ogromnych pieniędzy. Dzisiaj próbujemy zrekompensować im część
wydatków. Przecież to jest niemoralne, że państwo
polskie zarabia tak ogromne kwoty na polskich rolnikach.
Widzimy zachłanność, jeśli chodzi o ceny nawozów. Wszyscy ci, którzy zatowarowali się na sezon
żniw, często musieli kupować je za 5 tys. zł, bo taką
cenę osiągały tona saletry czy tona mocznika.
(Poseł Jakub Rutnicki: A teraz?)
Dzisiaj chcecie państwo zrekompensować te wydatki tylko tym, którzy mają gospodarstwa o powierzchni do 300 ha. To jest niemoralne. To jest dzielenie Polaków w kryzysie, za który polscy rolnicy nie
ponoszą żadnej odpowiedzialności. To jest wynik
waszej zachłanności, waszego nieróbstwa i waszych
kłamstw wobec polskich rolników.
(Głos z sali: Niekompetencja.)
Rolnicy uwierzyli, bo komu mają wierzyć, jeśli nie
premierowi odpowiadającemu za rolnictwo? Zostali
wprowadzeni w błąd.
(Głos z sali: Złodzieje!)
Tak, szanowni państwo, nie unikniecie odpowiedzialności za to, co wydarzyło się w rolnictwie. Polski
rolnik wszystko zapamięta (Dzwonek) i odwdzięczy
się w wyborach. (Oklaski)

Wicemarszałek Małgorzata Gosiewska:
Dziękuję.
Pan poseł Jacek Czerniak w imieniu klubu Lewica.
Bardzo proszę.

Poseł Jacek Czerniak:
Dziękuję bardzo.
Szanowna Pani Marszałek! Wysoka Izbo! Mam
zaszczyt przedstawić stanowisko klubu parlamentarnego Lewicy w sprawie rządowego projektu dotyczącego zmiany ustawy z dnia 10 marca 2006 r. o zwrocie
podatku akcyzowego zawartego w cenie oleju napędowego wykorzystywanego do produkcji rolnej.
Projekt ma na celu wprowadzenie limitu zużywanego oleju napędowego w odniesieniu do produkcji
świń, owiec, kóz i koni w przypadku prowadzenia produkcji rolnej przez producenta, któremu jednocześnie
przysługuje zwrot części podatku akcyzowego zawartego w cenie paliwa zakupionego w ramach działalności prowadzonej na powierzchni co najmniej 1 ha użytków rolnych.
Wprowadzenie pomocy finansowej w formie zwrotu
podatku akcyzowego jest potrzebne i uzasadnione, ponieważ wszyscy wiemy, a rolnicy szczególnie, że wzrosły
koszty utrzymania, koszty energii i koszty paszy.
W art. 4 ust. 2 dodano pkt 3–6, które określają,
jak ustala się limit zwrotu podatku akcyzowego w od-

niesieniu do producentów świń oraz producentów
owiec, kóz i koni. Jest to przedstawione jako iloczyn
poszczególnych parametrów…
Proszę państwa, co ciekawe, wyjątkowo w 2023 r.
– ten rok jest rokiem wyborczym – w drugim naborze
zwrot do 1 l zakupionego oleju napędowego wyniesie
2 zł. Dodatkowe skutki finansowe tego działania to
561,6 mln zł. Zwrot będzie warunkowy, bo jeżeli Komisja Europejska nie zgodzi się na tę stawkę, to tej pomocy nie będzie. Wtedy minister rolnictwa będzie mógł
zrzucić odpowiedzialność na Unię Europejską, powiedzieć, że Unia nie chce pomagać polskim rolnikom.
Szanowni Państwo! W 2023 r. producent rolny,
który złoży wniosek o zwrot podatku w terminie od
1 sierpnia do 31 sierpnia, otrzyma dodatkowo pomoc
w wysokości 0,54 zł na 1 l oleju napędowego.
Warto podkreślić, że ten program jest rozpisany
na lata 2023–2032. Właśnie w 2023 przeznaczona na
niego kwota wyniesie 616,6 mln zł. W kolejnych latach – do 2032 r. – będzie to 55 mln zł rocznie.
Przedkładany projekt według wnioskodawców jest
zgodny z prawem unijnym. Zgodnie z dyrektywą Rady
2003/96/WE z dnia z dnia 27 października 2003 r.
w sprawie restrukturyzacji wspólnotowych przepisów
ramowych dotyczących opodatkowania produktów
energetycznych i energii elektrycznej państwa członkowskie mogą stosować minimalną stawkę akcyzy
do produktów energetycznych i elektrycznych używanych w rolnictwie, ogrodnictwie, hodowli ryb i leśnictwie, w tym do olejów napędowych, w wysokości 21 euro
na 1000 l.
Szanowni Państwo! W ramach konsultacji ministerstwo zwróciło się do 37 organizacji społecznych
i samorządu gospodarczego. Co warto podkreślić,
w pierwszej fazie prac na projektem rządowym dopłata do oleju napędowego dotyczyła tylko producentów świń, natomiast po wnioskach Polskiego Związku Hodowców Koni i Polskiego Związku Owczarskiego rozszerzono zakres, jeśli chodzi o gatunki zwierząt, których produkcja uprawnia do zwrotu podatku
akcyzowego. Pozycje związków zostały uwzględnione. Z drugiej strony w tym projekcie nie została
uwzględniona propozycja Polskiego Związku Hodowców i Producentów Gęsi.
Co do kwestii związanych ze wsparciem to można
powiedzieć, że dzisiaj polski rolnik ma problemy
związane z produkcją rolną, ze zbytem swojego zboża. I taki polski rolnik, rolnik z Lubelszczyzny, z powiatu hrubieszowskiego, mówi, że nie chce łaski rządu PiS. On chce normalnie funkcjonować w ramach
gospodarki rynkowej, sprzedawać swój produkt, bo
przecież ma kredyty, ma rodzinę, musi utrzymać to
wszystko. On potrzebuje nie doraźnego wsparcia,
tylko długofalowej pomocy, strategicznego myślenia.
A czy takie tu jest? Zostawiam to do dyskusji.
Szanowni Państwo! W związku z tym klub parlamentarny Lewica popiera dalsze prace związane
z projektem, który został zgłoszony jako projekt rządowy i dotyczy kwestii, o których mówiłem. Dziękuję bardzo. (Oklaski)

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Wicemarszałek Małgorzata Gosiewska:
Dziękuję bardzo, panie pośle.
Pan poseł Mirosław Maliszewski, Koalicja Polska.
Bardzo proszę.

Poseł Mirosław Maliszewski:
Pani Marszałek! Panie Ministrze! Wysoka Izbo!
Będę przedstawiał stanowisko klubu Koalicji Polskiej
w sprawie ustawy zwiększającej zwrot podatku akcyzowego. Najpierw trzeba by wyjaśnić, skąd ten
projekt się pojawił, dlatego, że propozycje zwiększenia zwrotu akcyzy zawartej w podatku wielokrotnie
przedstawialiśmy także my jako klub, zgłaszaliśmy
je jako poprawki. One stosunkowo niedawno były
odrzucane.
Co takiego się zatem wydarzyło, że rząd postanowił przygotować projekt i wyjść do rolników ze swoją
propozycją? Wydaje się, że chodzi o, po pierwsze, protesty rolników, a po drugie – o sytuację w rolnictwie,
której te protesty są efektem. Jeśli zwrócimy uwagę
na to, co się dzisiaj dzieje na poziomie każdego gospodarstwa, to widzimy, że w ciągu ostatniego roku,
ostatnich 2 lat bardzo drastycznie wzrosły wszystkie
koszty produkcji: koszty nawozów, o których mówi
się najwięcej, koszty siły roboczej, koszty środków
ochrony, koszty energii elektrycznej, jak również bardzo mocno wzrosły koszty paliwa rolniczego zużywanego w produkcji rolniczej. Można by się zastanowić,
dlaczego te koszty wzrosły, skoro mamy państwowy
monopol, który reguluje ceny. Nikt z zewnątrz nie
jest w stanie wpłynąć na te ceny negatywnie. Więc
tak naprawdę, i to było już dzisiaj powiedziane, ten
państwowy monopol w pewnym okresie postanowił
złupić polskim rolnikom kieszeń i ściągnąć te resztki pieniędzy, które jeszcze w tych kieszeniach są,
i podnosił cenę oleju napędowego, zwłaszcza w tych
okresach, kiedy jego zużycie w gospodarstwach rolnych jest największe, kiedy są intensywne prace polowe, kiedy są żniwa. Tak było w ubiegłym sezonie.
Jednak rolnicy tym razem się nie dali oszukać.
Jeżeli chodzi o ostatnią obniżkę podatku akcyzowego, zwrot akcyzy zawartej w oleju napędowym, to
było to proste wyliczenie z naszej strony. Pokazywaliśmy, że rząd w postaci Orlenu zabrał rolnikom, powiedzmy, 10 zł, z tych zabranych 10 zł oddał rolnikom
2 zł i powiedział: cieszcie się, bo wam tak bardzo
pomagamy. I ten projekt jest mniej więcej w takim
samym klimacie. Rolnicy zapłacili dużo więcej niż
dzisiaj państwo swoją, powiedzmy, hojną ręką próbujecie rolnikom oddać. Jest to pewnego rodzaju obłuda
polityczna.
Próbujecie oczywiście państwo tym projektem
załagodzić trudną sytuację w rolnictwie, protesty
rolnicze. To jest jeden z projektów z szumnie zapowiadanego pakietu rolniczego, który ma poprawić
sytuację na polskiej wsi. Ani ten projekt, ani wszyst-

9

kie inne projekty, nad którymi dzisiaj będziemy procedować, tej sytuacji radykalnie nie zmienią, dlatego
że w niewielkim stopniu wpłyną one na poprawę
sytuacji w rolnictwie. Oczywiście będziecie państwo
pewnie zaraz mówić o dużych liczbach, ile to milionów złotych jest zarezerwowanych w tym roku
i w następnych latach. Nie umiecie tylko jakoś powiedzieć wyraźnie, ile w tych obecnych czasach z kieszeni polskiego rolnika zabraliście.
Można też zadać pytanie, dlaczego nie wszystkie
gałęzie produkcji zwierzęcej są objęte tym wsparciem. Dlaczego np. producenci drobiu, których jest
dużo i którzy zajmują silną pozycję na rynku, także
międzynarodowym, nie są objęci tym projektem? Są
uwzględnieni producenci koni, owiec, kóz, trzody
chlewnej, ale nie ma tam producentów drobiu. Czy
ich nie dotyczy uzasadnienie, według którego wzrosły koszty obsługi zwierząt, w związku z tym trzeba
rolnikom zrekompensować straty? A może liczba producentów drobiu w Polsce, ich koncentracja są na tyle
nieistotne z politycznego punktu widzenia, że państwo się na to nie zdecydowaliście? Jeżeli mówimy
o tym, że rolnikom trzeba coś zrekompensować,
zwrócić im jakieś koszty, to dlaczego pomocą obejmujemy ich część, a nie wszystkich?
I jeszcze na koniec ostatnia teza. W wielu projektach, które państwo przedstawiacie jako rząd,
w związku z którymi się później chwalicie, że bardzo
szybko podjęliście interwencję rynkową, są zapisy
dotyczące pewnej formy rekompensaty poniesionych
strat. Tak nie robi odpowiedzialny rząd, tak nie robi
odpowiedzialna władza, tym bardziej władza, która
mówi o tym, że działa na rzecz polskich rolników. Bo
w tym przypadku, ale także w przypadku nawozów
i wielu innych przypadkach, trzeba było zadziałać
trochę inaczej. Trzeba było, po pierwsze, nie doprowadzić do tego, żeby koszty wzrosły. Bo nie jest prawdą, że sytuacja zewnętrzna w zakresie cen ropy naftowej uzasadniała to, co robił w pewnym okresie
Orlen, zwłaszcza później, kiedy widzieliśmy duży
spadek cen ropy naftowej na rynkach światowych,
a jednocześnie widzieliśmy bardzo mały spadek albo
wręcz brak spadku cen, które płacą rolnicy za olej
napędowy. I to pokazuje, jak nieodpowiedzialnie jest
prowadzona polityka. Najpierw trzeba by rolnikom
zapewnić dobre warunki konkurowania, niskie koszty produkcji, może wprowadzić definicję paliwa rolniczego jako oddzielnego produktu rynkowego, a nie
później oddawać niewielkie grosze z tego, co im się
najpierw zabrało. I taka jest nasza analiza tego projektu i waszej polityki w tym zakresie.
Niemniej jednak jako ugrupowanie odpowiedzialne także za sprawy wsi, odpowiedzialnie podchodzące do tej kwestii, tego projektu oczywiście nie odrzucimy, nie będziemy głosować przeciwko niemu. Dobre
są bowiem każde pieniądze (Dzwonek), które trafią
na polską wieś i do rolników, nawet jeśli wcześniej
w dużo większej wysokości zostały zabrane z ich kieszeni przez nieodpowiedzialny rząd. (Oklaski)

75. posiedzenie Sejmu w dniu 9 maja 2023 r.

10

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Wicemarszałek Małgorzata Gosiewska:
Dziękuję.
Pan poseł Grzegorz Braun w imieniu koła Konfederacja.
Bardzo proszę.

Poseł Grzegorz Braun:
Szczęść Boże polskiej wsi, która przecież w znacznej mierze przewędrowała do miasta! W związku
z tym serca polskie na prowincji urodzone biją teraz
także w tej Wysokiej Izbie. I to bardzo pięknie, bo
współodczuwamy z wami, którzy jesteście zaorywani
przez, niestety, władze Rzeczypospolitej Polskiej realizujące tutaj agendę eurokołchozową.
Pod pretekstem robienia dobrze polskiemu rolnikowi doprowadza się do, uwaga, anihilacji polskiego
rolnictwa. Statystki są bezlitosne. Pokazują spadek
nie tylko liczby tych, którzy pracują w produkcji rolno-spożywczej, ale także spadek pogłowia i, cóż, powszechny upadek, także upadek etyczny, upadek zasad. Od kiedy wmówiono polskiemu rolnikowi, gospodarzowi, że można zarabiać na tym, że się nie obsieje,
nie odwiezie, nie zbierze, nie urodzi, postawiono świat
na głowie. Chcielibyśmy postawić ten świat z głowy
na nogi. Niestety Zjednoczona łże-Prawica upiera się,
żeby kontynuować ten zjazd po równi pochyłej, ale od
czasu do czasu, tak jak właśnie dzisiaj, urządza dzień
litości dla polskiego rolnika i oddaje na waciki to, co
wcześniej zostało zagarnięte wielką łapą fiskusa. To
stwarza pozory wychodzenia naprzeciw, ratowania
i spieszenia z pomocą w sytuacji, kiedy wszyscy cierpimy z powodu problemów wykreowanych przez państwo. Państwo otworzyło się na oścież, na przestrzał
– to są tego konsekwencje.
Dziś mówimy o oleju napędowym, o zwrocie akcyzy. Brawo. Proponowaliśmy, żeby zwracać tę akcyzę wszystkim, tzn. nie odbierać jej, nie kasować. Tanie paliwo – tego dotyczyła ustawa Konfederacji,
dotyczyła większej wolności finansowej dla wszystkich. Ale dobre i to, dobra psu i mucha. Nie będziemy
przecież sabotowali procedowania nad tą ustawą.
Brać, nie kwitować, kochani rolnicy, brać, nie
kwitować. Mam nadzieję, że rolnicy, nie w ciemię bici,
to wezmą, ale przecież nie zapomną, jak oszukali ich
PiS z SolPolem, Zjednoczona łże-Prawica – oszukali
ich w sposób sromotny, sromotny przede wszystkim
dla siebie.
Obniżacie ceny dla hodowców świń, owiec, kóz
i koni. Mam pytanie: Co z lamami? Co z (Dzwonek)
tchórzofretkami? Czy jest tak źle, że będziemy jeść
koninę, zanim przejdziemy do świerszczyny? Czy o to
chodzi w tej polityce? Dziękuję bardzo. (Oklaski)

Wicemarszałek Małgorzata Gosiewska:
Dziękuję, panie pośle.
W imieniu koła Polska 2050 głos zabierze pan poseł Mirosław Suchoń.

Poseł Mirosław Suchoń:
Bardzo dziękuję.
Pani Marszałek! Panie Ministrze! Wysoka Izbo!
Mam zaszczyt przedstawić stanowisko Koła Parlamentarnego Polska 2050 w sprawie rządowego projektu ustawy o zmianie ustawy o zwrocie podatku
akcyzowego zawartego w cenie oleju napędowego
wykorzystywanego do produkcji rolnej.
Szanowni Państwo! Jak wynika z uzasadnienia
i przede wszystkim treści przedstawionego projektu,
zmiany mają na celu wprowadzenie limitu zużywanego oleju napędowego w odniesieniu do świń, owiec,
kóz i koni w przypadku prowadzenia przez producenta rolnego produkcji rolnej, jeśli równocześnie przysługuje mu zwrot części podatku akcyzowego zawartego w cenie paliwa zakupionego do tej produkcji na
powierzchni co najmniej 1 ha użytków rolnych.
Wszystko byłoby w porządku, gdyby nie sytuacja,
z którą mamy do czynienia na rynku paliw. Otóż ten
projekt ustawy jest w istocie takim antybiotykiem na
chorobę, którą jest rząd Prawa i Sprawiedliwości,
którą powodują nominaci partyjni w spółkach Skarbu Państwa. W szczególności mam tu na myśli największy polski koncern paliwowy, koncern Orlen,
który drenuje kieszenie obywateli i powoduje, że to
paliwo jest droższe. Trzeba tu bardzo wyraźnie powiedzieć, że nie tylko rolnicy cierpią dzisiaj z powodu
tych złych, tragicznych, szkodliwych decyzji rządu
PiS-u i nominatów partyjnych w spółkach Skarbu
Państwa. Cierpią z tego powodu wszyscy obywatele,
bo przecież wszyscy obywatele, którzy posiadają samochody, którzy przemieszczają się transportem publicznym, muszą płacić więcej za paliwo, które trafia
do baku, za bilety, które kosztują więcej dlatego, że
więcej kosztuje paliwo, które trafia do środków transportu publicznego.
Za tę drożyznę w transporcie, za tę drożyznę paliwową odpowiada rząd Prawa i Sprawiedliwości, bo
dzięki zatrudnieniu swojego partyjnego nominata
w spółce Orlen de facto decyduje, jaką politykę prowadzi ta spółka. To jest, szanowni państwo, ewenement w skali nie tylko Europy, ale i całego świata.
Rząd, który powinien pomagać obywatelom, działa
na szkodę obywateli – to jest prawdziwy powód, dla
którego ta ustawa znalazła się dzisiaj w parlamencie.
Oczywiście za nami jest cała historia zaniechań
w stosunku do rolnictwa. Początkiem było wprowadzanie w błąd przez wicepremiera Kowalczyka. Później
były obietnice, które premier Morawiecki złożył w lipcu
2022 r., mówiąc, że ukraińskie zboże trafi do Afryki,
a polscy rolnicy będą chronieni. Rząd PiS-u oszukał
polską wieś, oszukał rolników i ostatkiem sił próbuje
dzisiaj (Dzwonek) jakoś naprawić tę sytuację, ale nie
tędy droga.

Wicemarszałek Małgorzata Gosiewska:
Dziękuję, panie pośle.

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Mirosław Suchoń:
Zmieńmy Obajtka. Odwołajcie szkodnika…
(Oklaski)
(Wicemarszałek wyłącza mikrofon, poseł przemawia
przy wyłączonym mikrofonie)

Wicemarszałek Małgorzata Gosiewska:
Panie pośle, bardzo dziękuję.
W imieniu Porozumienia głos zabierze pani poseł
Magdalena Sroka.
Bardzo proszę.

Poseł Magdalena Sroka:
Pani Marszałek! Wysoka Izbo! Rolnicy wiele razy
protestowali, jeździli do ministerstwa i tłumaczyli,
że cała polityka rolna jest nielogiczna i doprowadza
do likwidacji wielu gospodarstw rolnych – jak grochem o ścianę. Dopiero strach doprowadził do tego,
że wzięliście się państwo do pracy. Problemem polskiego rolnictwa jest nie tylko to, co wydarzyło się
w związku z napływem ukraińskiego zboża i zalaniem przez nie polskiego rynku. Te problemy były
widoczne co najmniej od poprzednich żniw.
Natomiast dzisiaj rozmawiamy na temat projektu
ustawy, w którym podwyższacie państwo z 1,20 zł do
2 zł kwotę dla rolników, zwracając im tym sposobem
akcyzę. Dlaczego tym razem znów chcecie dzielić?
Przecież 2023 r. to także pierwszy nabór, który odbył
się na początku roku. Ten nabór, o którym mowa
i w przypadku którego kwota zwrotu ma wynosić 2 zł,
ma odbywać się od 1 sierpnia do 31 sierpnia 2023 r.
Czy od samego początku również w przypadku tego
projektu musicie dzielić rolników, czy może wyrównacie te straty również rolnikom, którzy już skorzystali z tego limitu i złożyli swoje wnioski na początku
tego roku?
Drugą rzeczą, która rzuca się w oczy, kiedy patrzy
się na ten projekt, jest kwota. W 2023 r. zabezpieczono
kwotę w wysokości 616 mln zł, natomiast już w 2024 r.
to jedynie 55 mln zł. Czy to oznacza, że szykujecie się
tylko na wybory i chcecie spełnić doktrynę, którą usłyszeliśmy od ministra Ardanowskiego, jak to warto
rzucić rolnikom przed wyborami – oczywiście on tego
nie mówił, tylko cytował słowa Jarosława Kaczyńskiego – jak to chcecie rzucić rolnikom przed wyborami
pieniądze, tak żeby zagłosowali na was? Czy to jest
tylko i wyłącznie taki zabieg, by w tym roku ta kwota
oscylowała wokół kwoty w wysokości 2 zł? Czy wy już
przewidujecie, że po październiku 2023 r. nie będziecie
rządzić, Orlen nie będzie narzucał tak ogromnych
marży i nie trzeba będzie ponosić tak dużych kosztów
z budżetu państwa?
Oczywiście Porozumienie będzie dalej pracowało
nad tą ustawą i dobrze wiemy o tym, że dzisiaj sytuacja wymaga, aby pomagać rolnikom i rekompenso-

11

wać ich straty. Tyle że oni tych rekompensat mogliby
nie musieć potrzebować, gdyby nie państwa nieudolna polityka. Dziękuję.

Wicemarszałek Małgorzata Gosiewska:
Pani poseł Joanna Senyszyn w imieniu Lewicy
Demokratycznej.
Bardzo proszę.

Poseł Joanna Senyszyn:
Pani Marszałek! Wysoka Izbo! Koło Parlamentarne Lewicy Demokratycznej popiera wszelkie działania, które mają na celu wyrównanie poziomu życia
na wsi i w mieście. Dochody z produkcji rolnej są
istotnym czynnikiem kształtującym poziom życia
rolników. Produkcja zwierzęca ma bardzo słabe
wskaźniki opłacalności, a trzeba pamiętać, że wymaga ogromnych nakładów pracy. Wciąż pogarsza się
opłacalność produkcji trzody chlewnej. Koszty produkcji w tej branży rosną, a ceny skupu utrzymują
się na drastycznie niskim poziomie. W efekcie coraz
więcej producentów, szczególnie małych i średnich,
rezygnuje z produkcji, przez co rodzimi producenci
prosiąt mają problemy ze zbytem. Warto też pamiętać, że w małych i średnich gospodarstwach rolnicy
prawie nie liczą nakładów własnej pracy. Gdyby je
liczyli, rentowność produkcji, zwłaszcza zwierzęcej,
byłaby jeszcze niższa.
Rządowy projekt ustawy o zmianie ustawy o zwrocie podatku akcyzowego zawartego w cenie oleju napędowego wykorzystywanego do produkcji rolnej,
projekt zawarty w druku nr 3176, zakłada wprowadzenie częściowego zwrotu akcyzy zawartej w cenie
oleju napędowego dla hodowców świń, kóz, owiec
i koni w celu zrekompensowania wzrostu cen paliwa.
Wypłatą zwrotu będą zajmowały się samorządy w ramach zadania zleconego. W latach 2023–2032 ma być
na to przeznaczony ponad 1 mld zł.
Zmiana ma na celu udzielenie rolnikom pomocy,
której rzeczywiście bardzo potrzebują. Dobrze, że ją
dostaną, ale potrzebne są nie jałmużny, ale rozwiązania systemowe, a takich niestety nie widać. Mamy
ciągle rozwiązania doraźne, zresztą nie tylko w rolnictwie, niewątpliwie wymuszone przez tegoroczne wybory i obawę PiS przed utratą głosów rolników, którzy
mają już dość nieudolności rządu w sprawie chociażby
pszenicy, którą nazwano techniczną, chociaż taka
w ogóle nie istnieje. Rzeczywiście Polska została zalana przez ukraińską pszenicę, która miała tutaj być
tylko tranzytem, miała przede wszystkim pomóc Afryce uniknąć straszliwego głodu, więc zgodziliśmy się
na ten humanitarny przepływ pszenicy, a okazało się,
że nawet nie wiadomo, jakie jej ilości zostały w Polsce.
Toteż, chociaż ten projekt jest rodzajem kiełbasy
wyborczej, z czego sobie zdajemy sprawę, Koło Parlamentarne Lewicy Demokratycznej popiera dalsze
komisyjne prace nad tym projektem. Dziękuję.

75. posiedzenie Sejmu w dniu 9 maja 2023 r.

12

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Wicemarszałek Małgorzata Gosiewska:
Dziękuję bardzo, pani poseł.
Pan poseł Dobromir Sośnierz, Wolnościowcy.

Poseł Dobromir Sośnierz:
Polemizując z posłem Suchoniem, na wstępie muszę powiedzieć, że to, że rząd działa na szkodę obywateli, to nie jest wyjątek, tylko reguła. Rząd to jest
organizacja pasożytnicza zajmująca się właśnie pasożytowaniem na obywatelach albo umożliwianiem
tego pasożytowania rozmaitym grupom interesu, do
czego tam wytwarza jakąś ideologię, żeby nie tłumaczyć obywatelom tego w tak brutalny sposób.
Natomiast co do samej ustawy, to ona podnosi limity zwrotu podatku, umożliwia w związku z tym
większe zwroty podatku akcyzowego dla rolników.
Cóż, sam mechanizm zwrotu podatku zamiast rozdawania dopłat jest oczywiście lepszy, tak?
Pytam: Dlaczego tego nie rozumiecie w odniesieniu np. do 500+? Wielokrotnie proponowaliśmy, żeby
zamiast rozdawnictwa wprowadzić odpis podatkowy.
Wtedy obywatel miałby poczucie, że zarabia te pieniądze, a nie dostaje je od rządu, co jest z gruntu
niewłaściwą motywacją, ale rozumiem, że znowu
korzystną dla rządzących, którzy w ten sposób korumpują obywateli ich własnymi pieniędzmi. Ale ileż
tu będzie wesołej biurokracji również i przy tym, bo
będziemy mieli wielkie liczenie świń, kóz, koni, spis
powszechny zwierząt, wyliczanie średniej, wyznaczanie tych dopłat, będziemy czekać na zgodę urzędników unijnych. W szczególności właśnie tego nie mogę
się doczekać, tego fascynującego widowiska, w którym Francuz z Niemcem będą decydować, czy Polak
Polakowi może zwrócić podatek.
Zdumiewające, jak łatwo się zgodziliśmy na tę
bezkrwawą kolonizację, na ten bezkrwawy podbój
naszego kraju. Czy jednak w takim razie nie byłoby
prościej po prostu nie pobierać tego podatku? Bo
w ten sposób urzędnicy i rolnicy wykonują kawał
zbędnej roboty. Najpierw naliczamy i odprowadzamy
ten podatek, kontrolujemy zbieranie tego podatku,
a potem naliczamy, wypłacamy i kontrolujemy zwrot
z tego podatku. W sumie całą tę pracę wykonujemy
za darmo. Efekt jest taki, że po prostu wychodzimy
na zero, a wykonujemy po drodze kupę niepotrzebnej
roboty. Czemu nie odstąpić od pobierania tego podatku, tak jak jeszcze wspólnie z Konfederacją proponowaliśmy swego czasu? Bo co? Bo Niemiec z Francuzem znowu nie pozwolą?
I jeszcze jedna uwaga. Redukcji dochodów musi
towarzyszyć zawsze redukcja wydatków, tak? Skoro
nie zbierzemy tych podatków, bo je zwrócimy, zbierzemy i zwrócimy, to będziemy mieli mniejsze dochody. Tymczasem nie widać nigdzie cięć. Wręcz przeciwnie, widać kolejne wydatki, bo w innych ustawach,
nad którymi będziemy tutaj procedować, znowu będą
dopłaty do kredytów, będzie jakieś tam wsparcie itd.

Z czego ma się to wziąć? Znowu z dodruku? Znowu
z powiększania inflacji? Chciałbym się dowiedzieć,
jak to jest policzone. Dziękuję.

Wicemarszałek Małgorzata Gosiewska:
Dziękuję bardzo.
Przechodzimy do pytań.
Zamykam listę osób chcących zadać pytanie.
Wyznaczam czas – 1 minuta.
Pytanie pierwsze zada pani poseł Joanna Senyszyn.
Bardzo proszę.

Poseł Joanna Senyszyn:
Pani Marszałek! Wysoka Izbo! Projekt ustawy
przewiduje, że w latach 2023–2032 limit wydatków
z budżetu państwa będących skutkiem finansowym
tej ustawy wyniesie łącznie 1 111 600 tys. zł. W 2023 r.
będzie to jednak aż 616 mln zł, a w kolejnych latach
po 55 mln. I właśnie to jest bardzo interesujące. Dlaczego w 2023 r., pomijając fakt, że to jest rok wyborczy, jest przeznaczone 11 razy więcej pieniędzy niż
we wszystkich kolejnych latach? Przecież wybory
będą także w przyszłości. Dziękuję za uwagę.

Wicemarszałek Małgorzata Gosiewska:
Dziękuję bardzo.
Poseł Grzegorz Braun.

Poseł Grzegorz Braun:
Grzegorz Braun, koło Konfederacja, pani marszałek. Na razie koło, a w następnej kadencji klub, mam
nadzieję, że obszerny, z marszałkiem za tym stołem.

Wicemarszałek Małgorzata Gosiewska:
Niedoczekanie, ale marzyć można zawsze.

Poseł Grzegorz Braun:
Panie Ministrze! Panowie Posłowie! Dlaczego
w sierpniu, na litość boską, rolnicy, którzy akurat
w sierpniu mają sporo roboty, i chwali się, że korzystają z tego akurat miesiąca, żeby kulminowała się
praca w gospodarstwach, mają zajmować się dodatkową korespondencją, żebyście mogli im zwrócić to,
co tutaj obiecujecie? To jest kolejny dowód na to, że
cała rzecz ma charakter plasterka kiełbasy wyborczej
rzuconego polskim producentom rolno-spożywczym.
(Dzwonek) Proszę mi wyjaśnić, z którego sufitu ten
okres luty–sierpień jest zdjęty?

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

13

Wicemarszałek Małgorzata Gosiewska:

Wicemarszałek Małgorzata Gosiewska:

Pan poseł Rafał Adamczyk, klub Lewica.
Bardzo proszę.

Dziękuję bardzo.
Pani poseł Iwona Michałek, Porozumienie.
Bardzo proszę.

Poseł Rafał Adamczyk:
Pani Marszałek! Panie Ministrze! Wysoka Izbo!
W komunikacie po posiedzeniu rządu czytamy: Wzrost
kosztów oleju napędowego powoduje, że hodowla świń,
owiec, kóz i koni staje się coraz mniej opłacalna. Jednocześnie stosowanie nowoczesnych technologii produkcji powoduje wzrost zużycia oleju napędowego do
prac polowych, które są związane z przygotowaniem
paszy dla tych zwierząt, do celów grzewczych, do oświetlenia czy też napędu maszyn i urządzeń.
Mam serdeczną prośbę. Czy przedstawiciel rządu
byłby uprzejmy powiedzieć, kiedy rząd zorientował
się, że ceny paliw wzrosły? Dlaczego tak późno reaguje ze wsparciem dla rolników? Dziękuję.

Wicemarszałek Małgorzata Gosiewska:
Dziękuję.
Pan poseł Robert Obaz, Lewica.
Bardzo proszę.

Poseł Robert Obaz:
Pani Marszałek! Wysoka Izbo! Panie Ministrze!
O sytuacji w rolnictwie mówiliśmy już w lipcu ubiegłego roku, kiedy zostały otwarte granice. Nie otworzyliśmy granicy polskiej, a granicę Unii Europejskiej. Pytaliśmy wtedy o działalność nomen omen pana Janusza
Wojciechowskiego, który jest komisarzem w Unii Europejskiej, który cały czas powtarzał, że to nie on odpowiada za to, jak wygląda przepływ tego zboża, tylko
komisarz do spraw handlu. Mamy dzisiaj też wiceministra Janusza Kowalskiego, który nie bardzo rozróżnia
zboża. To można zrozumieć, bo przecież nigdy nie miał
doświadczenia w tym zakresie, ale myślę, że owcę i barana od kury, od drobiu powinien rozróżniać.
Moje pytanie: Dlaczego dzisiaj w tej ustawie producenci z Bolesławca, Prochowic, Krzeszowa, którzy
hodują drób, nie dostaną tego dofinansowania, a prowadzący gospodarstwa (Dzwonek), którzy posiadają
kozy czy owce…

Wicemarszałek Małgorzata Gosiewska:
Dziękuję.

Poseł Robert Obaz:
…takie dotacje dostają? Dziękuję. (Oklaski)

Poseł Iwona Michałek:
Pani Marszałek! Panie Ministrze! Szanowni Państwo! Oczywiście rolnikom trzeba pomagać. To jest
ważne. Szkoda, że tak późno się państwo na to zdecydowaliście. Ale mamy w związku z tą ustawą kilka
pytań.
Przede wszystkim są pytania o kwoty. Dlaczego
na rok 2023 jest zarezerwowana dopłata w kwocie
660 600 tys. zł, natomiast w następnych latach do
roku 2032 jest zarezerwowana tylko w kwocie 55 mln
na każdy rok? Czy to jest związane z rokiem wyborczym? Chyba tak, ponieważ rolnicy również później
będą produkować, będą potrzebowali paliwa do swoich pojazdów itd.
Pytanie pierwsze: Skąd ta różnica w kwotach? To
jest bardzo ważne pytanie. (Dzwonek) I drugie pytanie: Czy dopłacicie tym rolnikom, którzy już kupili,
robili zakupy wcześniej, tj. przed wejściem w życie tej
ustawy? (Oklaski)

Wicemarszałek Małgorzata Gosiewska:
Dziękuję, pani poseł.
Pan poseł Janusz Kowalski, Prawo i Sprawiedliwość.
Bardzo proszę.

Poseł Janusz Kowalski:
Szanowna Pani Marszałek! Szanowni Państwo!
Rzeczywiście jest tak, że koszty paliwa uderzają w polskich rolników, a twarzą tych wielkich podwyżek…
(Poseł Janusz Cichoń: Ale pytanie niech pan sobie
zada.)
…kosztów funkcjonowania w rolnictwie jest Frans
Timmermans, człowiek lewicy…
(Głos z sali: Wesołość na sali)
(Poseł Janusz Cichoń: Pytanie.)
…który 18 kwietnia zaproponował pakiet Fit for
55 i cała totalna opozycja, ta śmiejąca się w twarz
polskim rolnikom, jak pan Wałęsa, zagłosowała razem z Platformą i z PSL za Fit for 55. My obniżamy
koszty paliwa dla rolników, a wasze ataki na prezesa
Obajtka i PKN Orlen są chybione, bo to właśnie odważna decyzja PKN Orlen pozwala wprowadzać
standard paliwa E10 od 1 stycznia 2024 r.
(Poseł Janusz Cichoń: Pytanie.)
To jest 500 tys. ton polskiej kukurydzy na bioetanol, a wy się z tego śmiejecie, wy atakujecie…
(Wypowiedź poza mikrofonem)

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

14

Wicemarszałek Małgorzata Gosiewska:
I czemu pan krzyczy?

Poseł Janusz Kowalski:
…a w Parlamencie Europejskim głosujecie przeciwko polskiemu rolnikowi za Fit for 55. (Oklaski)

Wicemarszałek Małgorzata Gosiewska:
Dziękuję bardzo, panie pośle.
Pan poseł Mirosław Suchoń, Polska 2050.

Poseł Mirosław Suchoń:
Bardzo uprzejmie dziękuję.
Szanowna Pani Marszałek! Panie Ministrze! Wysoka Izbo! To jest taki standard tego rządu, że pan
minister zadaje pytanie, a później będzie na nie odpowiadał, i tak właśnie wygląda ta komunikacja
z obywatelami. Ale, panie ministrze, najpierw powinien pan odpowiedzieć rolnikom na pytanie, dlaczego kilka miesięcy temu przyszliście do parlamentu
z projektem, który ograniczał ilość rzepaku w paliwie. Ograniczał ilość biopaliwa i de facto mógł skutkować znaczącym pogorszeniem sytuacji polskich
rolników. Wtedy jakoś pan nie wymieniał tych
wszystkich nazwisk, bo te osoby pukałyby się po prostu w głowę na ten pomysł, z którym przyszliście do
Sejmu. Chcieliście zaorać rolnictwo, na szczęście się
wam to nie udało. Ale proszę powiedzieć obywatelom,
dlaczego produkowana przez Orlen etylina 95 potaniała w ciągu roku zaledwie o 7,8% (Dzwonek), podczas gdy
ropa Brent aż o 27%. Gdzie się podziały te pieniądze
i kto je Polakom kradnie? Dziękuję. (Oklaski)

Wicemarszałek Małgorzata Gosiewska:
Dziękuję, panie pośle.
Pan poseł Tadeusz Tomaszewski, klub Lewica.

Poseł Tadeusz Tomaszewski:
Pani Marszałek! Wysoka Izbo! Szanowny Panie
Ministrze! Ten rządowy projekt idzie we właściwym
kierunku, bo ma za zadanie przeciwdziałać drożyźnie, inflacji, która dotyka producentów rolnych każdego dnia. Paliwo to jeden z elementów tejże produkcji, niemniej jednak te dodatkowe 56 gr jest warunkowane decyzją Komisji Europejskiej. Chciałem zapytać, jak długo według państwa trzeba będzie czekać na tę decyzję Komisji Europejskiej.
Drugie pytanie dotyczy dopłat do skupu zbóż. Dzisiaj uruchomiony jest mechanizm, ale nie ma podmiotów skupujących. Jak pan minister ocenia tę sy-

tuację? Kiedy rzeczywiście producenci zbóż będą mogli otrzymywać te dopłaty? – bo najpierw muszą
zboże sprzedać.
Druga rzecz to pytanie dotyczące pomocy na rynku zbóż dla podmiotów mających gospodarstwa
powyżej 50 ha, a zwłaszcza dla tych, które mają gospodarstwa powyżej 300 ha, w tym dla dobrze zarządzanych podmiotów (Dzwonek) Skarbu Państwa,
takich jak Gospodarstwo Rolno-Hodowlane w Żydowie. Dziękuję.

Wicemarszałek Małgorzata Gosiewska:
Dziękuję bardzo.
Pan poseł Jarosław Rzepa, Koalicja Polska.
Bardzo proszę.

Poseł Jarosław Rzepa:
Pani Marszałek! Wysoka Izbo! Panie Ministrze!
Przeglądałem załącznik do projektu ustawy i widać,
że nie o wszystkich rolnikach państwo pomyśleliście.
Jedną z wiodących branż polskiego rolnictwa jest drobiarstwo. Drobiarstwo, którego nie ma. I pytam, panie
ministrze, dlaczego tak postąpiliście. Dlaczego nie
widzicie tej branży, która jest naprawdę ważną branżą
rolnictwa? Być może jest to błąd – bardzo proszę o naprawę tego błędu. I proszę o odpowiedź na piśmie.
Drugie pytanie. Może warto zacząć rozmawiać
również o wydzieleniu, ponownym wydzieleniu paliwa rolniczego i podjąć dyskusję na ten temat. Odniosę się jeszcze do słów pana ministra z wczorajszego
dnia. Panie ministrze, gdzie rolnicy mogą sprzedać
to zboże? Bo na zachodnim Pomorzu nikt go nie chce
kupować. Pan minister Telus (Dzwonek) wczoraj powiedział, że 30% jest już załatwione.
(Głos z sali: W Afryce.)
Na pewno nie na Pomorzu Zachodnim, panie ministrze. Dziękuję bardzo.

Wicemarszałek Małgorzata Gosiewska:
Dziękuję.
Pan poseł Czesław Hoc, Prawo i Sprawiedliwość.

Poseł Czesław Hoc:
Pani Marszałek! Panie Ministrze! Wysoka Izbo!
Polskie rolnictwo to sól polskiej ziemi, polskiej gospodarki. Rolnik polski to prawdziwy gospodarz, który
dba o polską ziemię jako dobro, dar. Ziemia dla polskiego rolnika jest rolą, ziemią polską, ojcowską,
piastowską. Gospodarowanie dla niego to prawdziwa
służba. Polski rolnik służy ziemi, a dorodne owoce tej
służby budują obecne i przyszłe pokolenia.
Ostatnie protesty rolników na Pomorzu Zachodnim pokazały, że łączyły się one z autentyczną troską

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Czesław Hoc
o rozwiązanie poważnych problemów, a nie były okazją do eskalacji politycznej walki. W Szczecinie zawarto porozumienie. Chwała, wdzięczność, podziękowanie dla rolników i pana ministra rolnictwa Roberta Telusa. To była dobra praca, dowód na patriotyzm i umiłowanie polskiej ziemi. Dziś w Sejmie
wypełniamy poszczególne elementy porozumienia,
a więc zwrot podatku akcyzowego, utworzenie funduszy ochrony rolnictwa, zakup nowych silosów wraz
z wyposażeniem i inne kwestie. Pytanie: Jakie inne
przedsięwzięcia (Dzwonek) będą wkrótce podjęte dla
dobra polskiego rolnictwa? (Oklaski)

Wicemarszałek Małgorzata Gosiewska:
Dziękuję bardzo, panie pośle.
Pani poseł Małgorzata Tracz, Koalicja Obywatelska.
Bardzo proszę.

Poseł Małgorzata Tracz:
Pani Marszałek! Wysoka Izbo! Panie Ministrze! Hodowla świń, owiec, kóz i koni jest działalnością o wysokich kosztach związanych z kosztami energii do ogrzania i oświetlenia budynków gospodarczych. Ta ustawa
daje hodowcom możliwość ubiegania się o zwrot podatku akcyzowego zawartego w paliwie rolniczym,
jednak jest to rozwiązanie tymczasowe, które pozwoli złagodzić obecne wzrosty cen energii, ale nie jest
rozwiązaniem kompleksowym na przyszłość. A takim
kompleksowym rozwiązaniem byłoby wsparcie dla
gospodarstw rolnych, by były samowystarczalne energetycznie przy wykorzystaniu odnawialnych źródeł
energii. Aby mniejsza gmina wiejska była samowystarczalna energetycznie, wystarczą jej dwie biogazownie, cztery wiatraki i fotowoltaika.
I stąd moje pytanie: Czy planowane jest wsparcie,
szczególnie dla rodzinnych gospodarstw rolnych, dla
mniejszych gmin wiejskich, dla polskiej wsi, w dążeniu do samowystarczalności energetycznej? Chodzi
o wsparcie w budowie mikrobiogazowni rolniczych, wiatraków, po prostu o tę samowystarczalność. (Oklaski)

Wicemarszałek Małgorzata Gosiewska:
Dziękuję bardzo.
Pan poseł Krzysztof Grabczuk, Koalicja Obywatelska.

Poseł Krzysztof Grabczuk:
Pani Marszałek! Wysoka Izbo! W ostatnim okresie polscy rolnicy znaleźli się niestety w bardzo trud-

15

nej sytuacji. Ale znaleźli się w tej sytuacji na skutek
niechlujstwa, kłamstwa i zaniedbania tego rządu.
(Poseł Piotr Kaleta: Jasne…)
Dlaczego? Sami rolnicy, ale również organizacje rolnicze, a także przedstawiciele tych partii politycznych,
które tu, w Sejmie, zasiadają, kilka miesięcy temu mówili, co należy zrobić. Niestety rząd był głuchy i nie
chciał tych gotowych rozwiązań wprowadzić w życie.
Dzisiaj, kiedy rolnicy wyszli i zablokowali drogi, okazuje się, że rząd te dobre rozwiązania, które mogły być
wprowadzone już wiele miesięcy wcześniej, zaczyna
wprowadzać. Cokolwiek byście zrobili, nie unikniecie
odpowiedzialności za to wszystko, co dzisiaj się dzieje
na polskiej wsi. Dziękuję bardzo. (Oklaski)
(Głos z sali: Świetnie pan to…)
(Głos z sali: Strateg, można powiedzieć.)
(Głos z sali: Sprzedawaliście ziemie polskie.)

Wicemarszałek Małgorzata Gosiewska:
Dziękuję bardzo.
Pan poseł Andrzej Grzyb, Koalicja Polska.
Bardzo proszę.

Poseł Andrzej Grzyb:
Pani Marszałek! Wysoka Izbo! Szanowny Panie
Ministrze! Rosnące koszty i inflacja, która w lutym
wyniosła rok do roku 18,4%, a w marcu – 16,2%, a będziemy mieli kolejne dane, to jedne z czynników, które bardzo, że tak powiem, wpłynęły na koszty produkcji w rolnictwie, w tym również na finalne koszty
tej produkcji i sytuację rynkową. Z drugiej strony
chcę powiedzieć, że – przyznał to również pan przewodniczący, pan prezes Kaczyński – nie daliśmy rady
z inflacją. Mówił to również pan prezydent Duda.
Inflacja jest skutkiem także naszych działań, które
podejmowaliśmy w Polsce. W związku z tym konieczne są elementy pomocowe, w tym również zwrot podatku akcyzowego za paliwo.
Ale pytanie: Dlaczego wyłączamy gospodarstwa
drobiarskie? To najlepszy segment polskiego rolnictwa, jeżeli chodzi o produkcję i eksport, pierwsze
miejsce w Unii Europejskiej. Drugie pytanie: Jakie
było wykorzystanie dopłat do paliw w poprzednich
latach od roku 2019? (Dzwonek) Tu proszę o pisemną
informację, panie ministrze. I trzecia sprawa: zasadność podziału zwrotu podatku akcyzowego na dwa
okresy. Czy nie można by tego zrobić w jednym roku
obrotowym, np. gospodarczym? (Oklaski)

Wicemarszałek Małgorzata Gosiewska:
Dziękuję, panie pośle.
Pan poseł Grzegorz Lorek, Prawo i Sprawiedliwość.

75. posiedzenie Sejmu w dniu 9 maja 2023 r.

16

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Grzegorz Lorek:
Pani Marszałek! Panie Ministrze! Wysoka Izbo!
Od roku 1990 nie było tak kompleksowych ustaw
dotyczących polskiej wsi. My reagujemy na problemy,
które są. Nie myśmy wywołali wojnę i nie myśmy
spowodowali inflację. Walczymy z takimi warunkami, w jakich przyszło nam żyć. Pomagamy polskim
rolnikom, czego dowodem jest ta ustawa, nad którą
dzisiaj procedujemy. Rozumiem, że szczególnie środowiska lewicowo-liberalne są temu nieprzychylne.
Nie ma się co śmiać, pan Timmermans dowodzi tymi
środowiskami w Komisji Europejskiej i w Unii Europejskiej. Te środowiska będą walczyć z polskim rolnikiem i w ogóle z takim rolnikiem, który chce własnymi rękami, a nie przez koncerny, produkować
żywność. A my będziemy takiego rolnika wspierać.
Dziękuję. (Oklaski)

Wicemarszałek Małgorzata Gosiewska:
Dziękuję bardzo.
Pan poseł Piotr Borys, Koalicja Obywatelska.

Poseł Piotr Borys:
Szanowny Panie Ministrze! Chciałbym zapytać
o hodowców koni w związku z tym, że będą oni mieli możliwość częściowego odliczenia środków akcyzowych za paliwo. Z zapowiedzi jednego z wiceministrów w czasie naszego spotkania wynikało, że czas
na rejestrację koni będzie przedłużony do końca roku
z uwagi na ustawę o identyfikacji zwierząt. Ona weszła w końcówce tamtego roku. W związku z tym chciałem zapytać, jak ta procedura w kontekście zwrotu
środków akcyzowych za paliwo będzie wyglądała, jeżeli chodzi o hodowców koni, skoro rejestracja strat
i rejestracja wszystkich koni jest przesunięta, zgodnie
z zapowiedzią ministerstwa, do końca roku. Jak ten
element po prostu rozstrzygnąć? Dziękuję. (Oklaski)

Wicemarszałek Małgorzata Gosiewska:
Dziękuję bardzo.
Pan poseł Kazimierz Plocke, Koalicja Obywatelska.
Bardzo proszę.

Poseł Kazimierz Plocke:
Dziękuję.
Pani Marszałek! Panie Ministrze! W trakcie prac
nad budżetem na rok 2023 Koalicja Obywatelska
zgłosiła projekt, ażeby zwiększyć akcyzę do 1,60 zł
za 1 l oleju napędowego wykorzystywanego do produkcji rolniczej. Wtedy oczywiście poprawka została
odrzucona, pozostało 1,20 zł. Dzisiaj proponujecie

państwo 1,46 zł, a więc to jeszcze nie jest ten poziom,
o który wnosiliśmy jesienią ub.r. Wszyscy wiedzieliśmy dokładnie, że wzrastają koszty produkcji, koszty
paliw i energii. Niestety dzisiaj mamy kolejną debatę
i spodziewamy się, że ten wzrost nadal nie będzie
satysfakcjonujący i nie będzie pokrywał w żaden sposób kosztów produkcji.
Druga kwestia, którą zasygnalizował poseł Borys,
mianowicie chciałem się też upomnieć o hodowców
koniowatych. W jaki sposób będą oni potraktowani,
tym bardziej że od kwietnia obowiązuje nowa ustawa
o identyfikacji i rejestracji zwierząt? Minister zapowiedział (Dzwonek), że do końca roku będzie można
rejestrować zwierzęta. Czy ci hodowcy będą mieli
możliwość złożenia wniosku i otrzymania stosownej
pomocy? Dziękuję. (Oklaski)

Wicemarszałek Małgorzata Gosiewska:
Dziękuję bardzo.
Pan poseł Dariusz Bąk, Prawo i Sprawiedliwość.
Bardzo proszę.

Poseł Dariusz Bąk:
Pani Marszałek! Wysoki Sejmie! Słuchając totalnej opozycji, nie sposób się nie dziwić. Tyle kłamstwa,
tyle fałszywej troski. Proszę państwa, spójrzmy na
to, co się dzieje w rolnictwie. Wszystkie obszary,
w których zaczyna się dziać coś niedobrego, natychmiast wspierane są przez rząd Prawa i Sprawiedliwości. (Poruszenie na sali) To jest, proszę państwa,
reguła i norma. To jest rząd, który odpowiedzialnie
podchodzi do społeczeństwa polskiego…
(Poseł Paulina Hennig-Kloska: Rozwiązujecie
własne problemy.)
…do całego społeczeństwa polskiego. Proszę państwa, również dziw bierze, jak rząd może wytrzymać
te obelgi, które ciągle płyną z ust totalnej opozycji.
Kiedy wy wreszcie skończycie kłamać?
Rolnicy są zadowoleni z rządu Prawa i Sprawiedliwości, który dba o wszystkie grupy społeczne, a także
wspiera je, kiedy zachodzi taka potrzeba. I nie przysłonicie dobrych działań (Dzwonek) rządu Prawa i Sprawiedliwości. Dziękuję za uwagę. (Oklaski)

Wicemarszałek Małgorzata Gosiewska:
Dziękuję bardzo, panie pośle.
Pan poseł Paweł Lisiecki, Prawo i Sprawiedliwość.

Poseł Paweł Lisiecki:
Pani Marszałek! Panie Ministrze! Wysoka Izbo!
Zaproponowano zmianę dotyczącą zwrotu podatku
akcyzowego od oleju napędowego do produkcji rolnej.
Obecnie wprowadzamy zwrot podatku akcyzowego

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Paweł Lisiecki
– a przynajmniej mam nadzieję, że dojdzie do takiego
wprowadzenia – dla hodowców kóz oraz świń. Kilka
lat temu wprowadzony został zwrot podatku akcyzowego dla hodowców bydła. Padają tutaj pytania, dlaczego dopiero teraz. Padają pytania, czy to nie dlatego, że zbliżają się wybory. Szanowni państwo pytający, rządziliście do 2015 r., dlaczego nie wprowadziliście wówczas tych rozwiązań? Dzisiaj byłyby gotowe.
Wówczas też były wybory i mogliście wprowadzić
takie rozwiązania.
Panie Ministrze! Kiedy wprowadzono dodatkowy
zwrot podatku akcyzowego dla bydła? Czy takie rozwiązania były stosowane przed rokiem 2016? Dziękuję bardzo. (Oklaski)

Wicemarszałek Małgorzata Gosiewska:
Dziękuję, panie pośle.
Pan poseł Maciej Górski, Prawo i Sprawiedliwość.

Poseł Maciej Górski:
Szanowna Pani Marszałek! Wysoki Sejmie! Rozszerzyłbym pytanie mojego przedmówcy i poprosił –
jeśli nie jest to możliwe od razu, to w formie pisemnej
– o kalendarium zmian tej ustawy, to znaczy w którym roku były podnoszone limity, w którym roku były
podnoszone stawki, jakie kwoty były przeznaczone na
wypłaty oraz ilu rolników dostało te zwroty w poszczególnych latach. A rolnicy sami ocenią, który rząd lepiej
im pomaga. Dziękuję. (Oklaski)

Wicemarszałek Małgorzata Gosiewska:
Dziękuję bardzo.
I ostatnie pytanie, pan poseł Jan Szopiński, klub
Lewica.
Bardzo proszę.

Poseł Jan Szopiński:
Pani Marszałek! Wysoka Izbo! Chciałbym zapytać
o wzory na obliczanie wysokości podatku oraz o jeden skromny zapis na samym końcu tej ustawy. Rząd
podał całkowicie niezrozumiałe dla niektórych wyliczanki tylko w tym celu, aby pod koniec projektu
ustalić górne limity kosztów, które ma ponieść budżet. Jeszcze dalej widzimy, że w przypadku przekroczenia tych limitów, minister będzie zmniejszał stawki zwrotu podatku.
Reasumując: minister zmniejszy, a rolnicy przed
wyborami złożą wnioski o zwrot podatku, zgodnie
z tym, co dzisiaj obiecuje premier. Po wyborach nastąpi przeliczenie i ustali się nowe, urealnione staw-

17

ki. Czy rząd faktycznie sądzi, że ma do czynienia
z chłopami pańszczyźnianymi z okresu średniowiecza, którzy za obiecywaną przez premiera miskę ryżu
będą pracowali i kłaniali się w pas rządzącym elitom
i będą głosowali tak, jak rząd chce? Poproszę o odpowiedź na piśmie. Dziękuję.

Wicemarszałek Małgorzata Gosiewska:
Oj, panie pośle.
Lista posłów zapisanych do głosu została wyczerpana.
Uprzejmie proszę sekretarza stanu w Ministerstwie Rolnictwa i Rozwoju Wsi pana ministra Ryszarda Bartosika o udzielenie odpowiedzi na pytania pań
i panów posłów.

Sekretarz Stanu
w Ministerstwie Rolnictwa i Rozwoju Wsi
Ryszard Bartosik:
Szanowna Pani Marszałek! Wysoki Sejmie! Na
samym początku chciałbym podziękować, w zasadzie
wszystkim klubom parlamentarnym, za poparcie tej,
dobrej dla polskiego rolnictwa ustawy. Dziękuję.
Jeśli chodzi o opozycję: państwa uzasadnienie
tego poparcia jest całkowicie chybione, bo jako rząd
Prawa i Sprawiedliwości, również w tej dziedzinie,
w przypadku zwrotu podatku akcyzowego dla rolników, staramy się pomagać i od jakiegoś czasu wprowadzamy zmiany.
To właśnie my, odpowiadam tu panu posłowi Lisieckiemu, wprowadziliśmy dodatek i zwrot dla producentów bydła. Zwiększaliśmy co pewien czas limity i stawki, aż ta kwota osiągnęła dzisiejszą wysokość. Obecnie rozszerzamy katalog objętych dodatkiem zwierząt i podnosimy ten zwrot do 2 zł. Oczywiście notyfikację o wsparciu w kwocie 54 gr musimy
uzyskać od Komisji Europejskiej, ale myślę, że w niedługim czasie ją uzyskamy i ten zwrot w wysokości
2 zł będzie możliwy.
Szanowni Państwo! Padło tutaj wiele nieprawdziwych tez, z którymi zgodzić się nie mogę, i chcę zwrócić uwagę opozycji, że te sformułowania są co najmniej
chybione. Prawo i Sprawiedliwość jest reprezentantem
polskiej wsi, mamy blisko 70% poparcia u rolników na
wsi. Zmierzamy do 90%, ale tylko po to, aby jakąś
część poparcia zostawić dla państwa, żebyście też mogli funkcjonować w naszej demokratycznej ojczyźnie.
Szanowni Państwo! Pytano o interesy producentów drobiu, dlaczego w ustawie nie rozszerzamy katalogu zwierząt o drób. Każdy producent rolny, który
posiada ziemię i ją uprawia, dostaje podstawowy zwrot,
to po pierwsze. Producenci drobiu stanowią specjalny
dział produkcji rolnej, płacą oni podatek dochodowy
i mogą sobie wliczać w koszty również zużycie paliwa
i stąd się wzięło to, że rozszerzamy katalog tylko o te
zwierzęta, które są zapisane w ustawie.

75. posiedzenie Sejmu w dniu 9 maja 2023 r.

18

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Sekretarz Stanu w Ministerstwie Rolnictwa
i Rozwoju Wsi Ryszard Bartosik
Kilka pytań dotyczyło zagwarantowanych środków na rok bieżący i na pozostałe lata. To jest tylko
różnica dotycząca tych zwierząt, o które rozszerzamy
katalog. Środki na pozostałe lata są zagwarantowane, to jest blisko 1 400 mln zł na każdy rok, i będą
one przeznaczone zarówno w roku 2023, 2024, jak
i w kolejnych latach. Uspokajam tutaj rolników: nic
złego w tym zakresie się nie dzieje.
Jeśli chodzi o konie, to bardzo dobre pytanie, ale
już o tym mówiłem w swojej pierwszej wypowiedzi.
W tym roku honorujemy oświadczenie, oczywiście
pod groźbą odpowiedzialności karnej, co jest naturalne. Ale w związku z tymi działaniami, o których
państwo mówili, honorujemy oświadczenie i hodowcy
koni na bazie tego oświadczenia będą mogli uzyskiwać zwrot. Niczego więcej od nich nie wymagamy.
Wiele pytań dotyczyło bieżącej sytuacji. Nie chciałbym się do tego odnosić zbyt szeroko, bo o tym będziemy dyskutować wieczorem i po południu, wtedy
jest punkt dotyczący sytuacji w rolnictwie. Chcę tylko państwu powiedzieć, że działania, które obiecaliśmy, są realizowane. Otrzymaliśmy odpowiednie
notyfikacje z Unii Europejskiej i programy pomocowe
są i będą realizowane. Wszystko to, co zapowiedzieliśmy na naszej konwencji, ale także podczas rozmów
z rolnikami w Szczecinie, o których tutaj mówił pan
poseł Czesław Hoc… To zresztą są bardzo merytoryczne rozmowy z rolnikami, czasami bardziej merytoryczne, choć trudne, i czasami rolnicy nas bardzo
krytykują podczas tych rozmów, ale wypracowujemy
pewne stanowiska. W Szczecinie udało się takie porozumienie wypracować. Na bazie tego porozumienia
są wprowadzane rozwiązania. W związku z tym rolnicy otrzymają wsparcie dotyczące sprzedanych zbóż
zgodnie z rozporządzeniami, które są państwu znane: 2200 zł do 1 ha pszenicy. Przyjmujemy, że z 1 ha
możemy dopłacić do 5,5 t, czyli rolnik, który sprzeda
pszenicę z 10 ha, otrzyma 22 tys. zł wsparcia do pszenicy. Polega to na tym, że rolnik sprzedaje zboże
w punkcie skupu, przynosi fakturę…
(Poseł Jarosław Rzepa: W którym punkcie skupu?)
Nie decyduję, panie pośle, za rolnika. Sprzedaje
tam, gdzie może sprzedać i gdzie cena mu odpowiada.
(Poseł Jarosław Rzepa: Panie ministrze, ale gdzie?)
Przynosi fakturę do Agencji Restrukturyzacji
i Modernizacji Rolnictwa , ona będzie rozliczana i dopłaty będą realizowane.
Chcę przypomnieć, że po raz drugi będziemy
wspierać rolników, jeśli chodzi o nawozy. Do nawozów państwo też się tutaj odnosili. W roku 2022 jako
jedyni w Europie zastosowaliśmy na taką skalę wsparcie dla rolników, dopłatę do nawozów. Ten program
będzie powtórzony w roku bieżącym. Już przygotowujemy się do jego realizacji i niebawem agencja będzie realizować ten program.
Szanowni Państwo! W ostatnich tygodniach zdecydowaliśmy się na to, aby przeznaczyć 10 mld zł dla

polskiego rolnictwa w związku z sytuacją kryzysową,
w związku z wojną na Ukrainie, którą, przypomnę,
nie my wywołaliśmy, tylko Putin, w wyniku tego, że
był przez wiele lat wzmacniany przez błędną politykę
związaną z zakupem surowców przez Niemcy, realizowaną również przez państwa, kiedy państwo rządzili. I to jest wynik wojny. Z tymi problemami przyszło nam się mierzyć i radzimy sobie z tymi kłopotami. Niemniej jednak dzieje się to ogromnym wysiłkiem budżetu naszego państwa. Zdajemy sobie sprawę, że rolnictwo zostało dotknięte chyba najbardziej
ze wszystkich branż, jeżeli chodzi o sytuację wojenną.
Wiele pytań dotyczyło tego, dlaczego dopiero teraz
możemy udzielić takiej czy innej pomocy. Otóż, drodzy
państwo, w związku z wojną na Ukrainie Komisja
Europejska wydała stosowne rozporządzenie, na mocy
którego możemy tej pomocy udzielać, i korzystamy
z tego rozporządzenia. Wcześniej nie byłoby to możliwe i nie moglibyśmy uruchomić własnych środków
budżetowych na te cele. W związku z tym pomagamy
we wszystkich działach produkcji rolnej. 10 mld zł to
niebagatelna kwota, ona oczywiście nie zrekompensuje wszystkiego, ale znajdujemy się w sytuacji szczególnej, bo ledwie co skończyła się czy kończy pandemia, a już wybuchła wojna na Ukrainie i jej skutków
doświadczamy najbardziej w sektorze rolnym. Dlatego też tak szerokie wsparcie finansowe, dlatego też
choćby dzisiejszy dzień w Sejmie i ustawy nakierowane
na pomoc dla rolników. Bo czujemy się jako Prawo
i Sprawiedliwość, jako reprezentant polskiej wsi w obowiązku pomagać rolnikom w trudnej sytuacji. Pomożemy im i będziemy nadal godnie reprezentować polską
wieś. Staramy się rozwiązywać problemy. Tych problemów mamy aż nadto. Praktycznie każdego miesiąca
pojawia się jakaś nowa trudna sytuacja.
Chcę jeszcze państwu powiedzieć o naszych działaniach na forum Unii Europejskiej. Dzięki naszym
stanowczym działaniom udało się wprowadzić rozporządzenie, które blokuje wwóz pewnych towarów
rolno-spożywczych do naszego kraju z Ukrainy.
To jest sytuacja bez precedensu, bo nigdy tak nie
było w historii Unii Europejskiej, aby wydano takie
rozporządzenie, które dotyczyłoby jednego kraju czy
kilku krajów, a tu się to zdarzyło, i to dzięki stanowczym działaniom Polski. Zawsze było tak, że takie rozporządzenia obejmowały całą Unię Europejską, natomiast w tym wypadku obejmują wszystkie kraje przyfrontowe, te pięć krajów, z którymi zawarliśmy koalicję,
z którymi staramy się o pomoc. Dzięki temu mamy to
rozporządzenie. Ono idzie dalej niż to, o czym państwo
często mówicie, niż wprowadzenie ceł, bo ono mówi
o całkowitym zakazie sprowadzania towarów rolnych
z Ukrainy. Udało się to zrobić dzięki stanowczej postawie Polski, dzięki zawarciu porozumienia, koalicji z pięcioma krajami przyfrontowymi i wspólnemu działaniu
na forum Unii Europejskiej. To też powoduje, że do
Polski nie wpływa zboże.
Szanowni Państwo! Jeszcze tylko jedno zdanie.
Prosiłbym bardzo wszystkich przedstawicieli opozycji,
aby nie podnosić tego tematu, którego naprawdę nie

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Sekretarz Stanu w Ministerstwie Rolnictwa
i Rozwoju Wsi Ryszard Bartosik
ma. Nigdzie w Polsce nie jest stosowane żadne zboże
złej jakości wprowadzane do pasz, do piekarni. To są
nieprawdziwe informacje i proszę ich nie przekazywać.
(Poseł Piotr Borys: Panie ministrze, w wojewódzkim
łódzkim prokuratura prowadzi dwa postępowania.)
Tak, takie rzeczy mogą się zdarzać. Jeśli tak, to od
tego są organy ścigania. Proszę państwa, nie znam
producenta, poważnego producenta pasz, który za kilka złotych postawiłby na szali swoją przyszłość, kiedy
produkuje setki tysięcy ton i dostarcza te pasze do
wielkich hodowli, choćby drobiarskich, po to żeby, nie
wiem, zarobić 1 tys. czy 2 tys. zł. Nikt na to by się nie
zdecydował. Tak samo wszyscy ci, którzy mielą mąkę,
produkują mąkę. Przecież nikt nie pozwoli sobie na
to, aby wpuścić do swojego zakładu choćby jedną partię takiego zboża, nie wiem, chyba po to aby zabrudzić sobie maszyny młynarskie. To jest wręcz niemożliwe i nie rozsiewajmy takich informacji. Jeśli
ktoś coś takiego robi, jest to przestępstwo – powiedzmy jasno, jest on przestępcą i będzie ścigany przez
odpowiednie organa.
Szanowni Państwo! Prawo i Sprawiedliwość pomaga polskim rolnikom. Przeznaczyliśmy na pomoc
dla nich 10 mld zł. Wszystkie nasze obietnice zrealizujemy i staramy się w tej trudnej, kryzysowej sytuacji być z nimi, jesteśmy z nimi. Stąd te działania
legislacyjne, ale także te, które wiążą się z szeroką
pomocą finansową. Dziękuję za uwagę. (Oklaski)

Wicemarszałek Małgorzata Gosiewska:
Dziękuję bardzo, panie ministrze.
Szanowni Państwo! Z galerii przysłuchują się naszym obradom uczniowie i nauczyciele szkoły podstawowej z Tykocina oraz Kalinówki Kościelnej, powiat
moniecki, województwo podlaskie. Przebywają na
zaproszenie pana posła Mieczysława Baszki. Serdecznie witamy. (Oklaski)
Zamykam dyskusję.
Marszałek Sejmu, po zasięgnięciu opinii Prezydium Sejmu, proponuje, aby Sejm skierował rządowy
projekt ustawy o zmianie ustawy o zwrocie podatku
akcyzowego zawartego w cenie oleju napędowego wykorzystywanego do produkcji rolnej, zawarty w druku nr 3176, do Komisji Finansów Publicznych oraz
Komisji Rolnictwa i Rozwoju Wsi celem rozpatrzenia.
Jeśli nie usłyszę sprzeciwu, będę uważała, że Sejm
propozycję przyjął.
Sprzeciwu nie słyszę.
Marszałek Sejmu proponuje, aby Sejm, na podstawie art. 39 ust. 3 regulaminu Sejmu, wyznaczył termin przedłożenia sprawozdania umożliwiający rozpatrzenie go na bieżącym posiedzeniu Sejmu.
Jeśli nie usłyszę sprzeciwu, będę uważała, że Sejm
propozycję przyjął.
Sprzeciwu nie słyszę.

19

Przystępujemy do rozpatrzenia punktu 2. porządku dziennego: Pierwsze czytanie rządowego
projektu ustawy o Funduszu Ochrony Rolnictwa
(druk nr 3177).
Uprzejmie proszę sekretarza stanu w Ministerstwie Rolnictwa i Rozwoju Wsi pana Ryszarda Bartosika o przedstawienie uzasadnienia projektu ustawy.
Zapraszam, panie ministrze.

Sekretarz Stanu
w Ministerstwie Rolnictwa i Rozwoju Wsi
Ryszard Bartosik:
Szanowna Pani Marszałek! Wysoki Sejmie! Ustawa o Funduszu Ochrony Rolnictwa. Projekt ustawy
zakłada utworzenie Funduszu Ochrony Rolnictwa,
z którego będą wypłacane rekompensaty producentom rolnym w przypadku braku zapłaty za produkty
rolne zbyte podmiotowi prowadzącemu działalność
w zakresie skupu, przechowywania, obróbki lub
przetwórstwa produktów rolnych, który stał się niewypłacalny. Fundusz będzie wyodrębnionym rachunkiem bankowym administrowanym przez Krajowy Ośrodek Wsparcia Rolnictwa, który będzie
upoważniony do dysponowania środkami funduszu,
a także będzie zapewniał obsługę prawną i techniczno-biurową funduszu, ustalał plan finansowy funduszu oraz opracowywał sprawozdanie z jego realizacji.
Do wpłat na fundusz w wysokości 0,125% wartości
netto nabywanych produktów rolnych będą obowiązane podmioty skupujące produkty rolne od producentów rolnych w celu ich przechowywania, obróbki lub
przetworzenia. Oznacza to, że obowiązane do wpłacania należności na rachunek funduszu będą pierwsze
podmioty skupujące produkty rolne. Podmioty skupujące bez żadnego wezwania będą składać do dyrektora
oddziału terenowego KOWR kwartalne deklaracje
zawierające określenie rodzaju, ilości i wartości nabytych produktów rolnych stanowiących podstawę naliczenia wpłaty na fundusz oraz kwotę należną do wpłaty. W przypadku gdy wysokość należnej wpłaty nie
przekracza dwudziestokrotności kosztów upomnienia
w postępowaniu egzekucyjnym, należność zalicza się
na poczet wpłat za kolejny kwartał. Podmiot skupujący, składając deklarację, będzie na podstawie danych
zawartych w deklaracji rejestrowany automatycznie
w systemie księgowym KOWR i będzie dla niego otworzone konto rozliczeniowe.
Pierwsze wpłaty na fundusz będą dokonywane
przez podmioty skupujące produkty rolne w celu ich
przechowywania, obróbki i przetwarzania począwszy
od II kwartału 2024 r., za okres od 1 stycznia do 31 marca 2024 r.
O rekompensatę ze środków funduszu producent
rolny będzie mógł się ubiegać w razie nieuzyskania
zapłaty za zbyte produkty rolne od podmiotu skupującego produkty rolne, który stał się niewypłacalny,
na podstawie wniosku. W projekcie ustawy szczegółowo określono, kiedy ma miejsce niewypłacalność

20

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Sekretarz Stanu w Ministerstwie Rolnictwa
i Rozwoju Wsi Ryszard Bartosik
podmiotu skupującego. Wniosek o rekompensatę producenci rolni będą składali do dyrektora terenowego
KOWR właściwego ze względu na miejsce zamieszkania lub siedzibę producenta rolnego od dnia 1 lutego do dnia 31 marca roku następującego po roku,
w którym ustalona została data niewypłacalności
podmiotu, lub w okresie od dnia 1 lutego do 31 marca w drugim roku po roku, w którym ustalona została data niewypłacalności podmiotu.
Rekompensata będzie przyznawana w drodze decyzji administracyjnej dyrektora oddziału terenowego KOWR właściwego ze względu na miejsce zamieszkania lub siedzibę danego producenta rolnego,
która będzie wydawana do dnia 30 czerwca. Rekompensata będzie wypłacana w terminie 30 dni od dnia,
w którym decyzja stała się ostateczna, jako iloczyn
określonej przez ministra właściwego do spraw rynków rolnych, w drodze rozporządzenia, procentowej
stawki rekompensaty i kwoty wierzytelności netto za
zbyte produkty rolne. Ww. rozporządzenie określające stawkę rekompensaty obowiązującą w danym roku
będzie wydawane corocznie do 31 maja.
Wyjątkiem będzie rok 2023. W tym roku rekompensaty z tytułu braku zapłaty za produkty rolne
będą wypłacane podmiotom skupującym, które stały
się niewypłacalne w 2022 r. Producenci rolni będą
składać wnioski do KOWR w sierpniu 2023 r. Rozporządzenie z określeniem procentowej stawki naliczanej rekompensaty minister rolnictwa i rozwoju wsi
wyda do dnia 15 września 2023 r. w celu wydania
przez KOWR decyzji o kwocie rekompensaty do dnia
30 września 2023 r., a następnie realizacji płatności.
KOWR przed przyznaniem rekompensaty ze środków funduszu wystąpi do podmiotu skupującego produkty rolne, który jest niewypłacalny, o potwierdzenie braku wypłaty z tytułu należności za zbyte temu
podmiotowi produkty rolne. Jeśli należności na rzecz
producentów rolnych powstały po dacie niewypłacalności podmiotu skupującego produkty rolne, ten podmiot, syndyk lub inna osoba sprawująca zarząd nad
majątkiem tego podmiotu obowiązani będą do złożenia dyrektorowi generalnemu KOWR wykazu uzupełniającego producentów rolnych wraz z kwotami
netto należności za sprzedane przez tych producentów produkty rolne. W przypadku nieprzekazania
przez podmiot skupujący wykazu producentów rolnych dyrektorowi oddziału terenowego KOWR oraz
niepowiadomienia producentów rolnych ten podmiot,
syndyk lub inna osoba sprawująca zarząd nad majątkiem tego podmiotu będą obowiązani do zapłaty kary
pieniężnej ustalonej w wysokości uzależnionej od okresu opóźnienia, jednak nie wyższej niż 10 tys. zł.
Wypłata środków z funduszu na rzecz producentów rolnych z tytułu braku zapłaty za zbyte produkty rolne spowoduje przejście z mocy prawa na KOWR
wierzytelności do wysokości wypłaconych rekompensat. Koszty związane z odzyskiwaniem przez KOWR

środków z tytułu wypłaconych rekompensat będą
pokrywane ze środków funduszu. Do dochodzenia
roszczeń z tytułu wypłaconych środków z funduszu
będą stosowane przepisy dotyczące dochodzenia należności przez producentów rolnych.
Wydatki funduszu nie będą mogły przekroczyć kwoty środków funduszu zgromadzonych na rachunku
bankowym. W związku z realizacją przez KOWR zadań
w zakresie dysponowania środkami funduszu zaproponowano ustalenie kosztów realizacji tych zadań w wysokości 2,5% wpływów na rachunek funduszu.
Z uwagi na to, że przychody z produkcji rolnej nie
są objęte podatkiem dochodowym, a także na to, że
celem rekompensat jest zapewnienie kontynuowania
działalności rolniczej, proponuje się zwolnienie z podatku dochodowego kwot rekompensat wypłacanych
na podstawie projektowanej ustawy.
Projekt ustawy zakłada dofinansowanie funduszu
ze środków budżetu państwa w pierwszych 2 latach
jego funkcjonowania, tj. w roku 2023, w kwocie nie
wyższej niż 50 mln zł, i w 2024 r., w kwocie nie wyższej niż 100 mln zł. Z tego powodu projekt dotyczący
utworzenia Funduszu Ochrony Rolnictwa został przedstawiony do notyfikacji Komisji Europejskiej jako program pomocy państwa.
Uprzejmie proszę Wysoką Izbę o dalsze procedowanie nad projektem ustawy o Funduszu Ochrony
Rolnictwa. Dziękuję bardzo. (Oklaski)

Wicemarszałek Małgorzata Gosiewska:
Dziękuję bardzo, panie ministrze.
Sejm ustalił, że w dyskusji nad tym punktem porządku dziennego wysłucha 5-minutowych oświadczeń w imieniu klubów i 3-minutowych oświadczeń
w imieniu kół.
Otwieram dyskusję.
W imieniu Prawa i Sprawiedliwości głos zabierze
pan poseł Maciej Górski.
Bardzo proszę.

Poseł Maciej Górski:
Szanowna Pani Marszałek! Wysoki Sejmie! Jestem w trochę niezręcznej sytuacji, ponieważ ustawa
ma tylko 25 artykułów, a pan minister streścił je
bardzo dokładnie, więc w moim wystąpieniu skupię
się tylko na kilku elementach.
Po pierwsze, jest to dosyć szybka realizacja zapowiedzi. W trudnych czasach rolnicy nie są pewni wielu rzeczy, a pewność zapłaty za wyprodukowane towary ma kluczowe znaczenie. W poprzedniej dyskusji, w poprzednim punkcie słyszeliśmy, że rolnicy
powinni żyć z tego, co wyprodukują, co uda im się
sprzedać, a wszelkie dotacje… Nie chcę tutaj cytować
opozycji, ale generalnie chodzi o to, że powinni, żyć
z tego, co produkują. Ta ustawa właśnie to zapewnia.
Jedna ósma procenta ceny netto produktów rolnych
skupionych przez podmioty kupujące tego typu pro-

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Maciej Górski
dukty to akceptowalna kwota, niewielka, ale ponieważ jest to fundusz, to ma tę zaletę, że kwota ta będzie kumulowana, więc liczymy, że w trzecim czy
drugim roku funkcjonowania funduszu ten wskaźnik, mnożnik, będzie wynosił 1.
Jest też kolejna kwestia. Rolnik w sytuacji, kiedy
firma, która od niego kupiła towar, ogłasza upadłość,
zmienia nazwę, przestaje skupować, jest niewypłacalna, staje przed całą procedurą odzyskiwania swoich środków. Walor jest taki, że KOWR wypłaci rekompensatę, przejmuje zobowiązanie wierzytelności,
zdejmuje z rolnika obowiązek chodzenia po sądach,
dochodzenia swoich roszczeń, a wiemy, że wiele roszczeń jest właśnie przed rolniczymi.
Myślę, że to jest dobra ustawa na trudne czasy, bo
od lat się słyszało, że właśnie pewność zapłaty jest
kluczowa. Dobra jest forma funduszu. Myślę, że
wszyscy poprą tę ustawę. Klub Prawa i Sprawiedliwości będzie za nią głosował. Dziękuję. (Oklaski)

Wicemarszałek Małgorzata Gosiewska:
Dziękują bardzo, panie pośle.
W imieniu Koalicji Obywatelskiej głos zabierze
pan poseł Kazimierz Plocke.
Bardzo proszę.

Poseł Kazimierz Plocke:
Pani Marszałek! Wysoki Sejmie! Panie Ministrze!
Projektowana ustawa stanowi program pomocy państwa. To oznacza, że mechanizm udzielania rekompensaty producentom rolnym musi być zgodny z zasadami udzielania pomocy przez państwo, zgodny
z obowiązującymi przepisami Unii Europejskiej.
Po analizie projektu ustawy stwierdzamy, że do
dziś Komisja Europejska nie wydała decyzji o notyfikowaniu tego programu. W związku z tym uważamy,
że prace nad tym projektem powinny być zawieszone.
Termin wejścia w życie ustawy ustalono na 1 lipca
2023 r. Naszym zdaniem powinien być on przesunięty
do czasu uzyskania pozytywnej decyzji Komisji Europejskiej o zgodności pomocy z rynkiem wewnętrznym.
Panie Ministrze! Chcielibyśmy się dowiedzieć, czy
w procesie legislacyjnym dokonano uzgodnień z organizacjami przetwórców. Jeśli tak, to jakie są ich opinie
i czy te opinie zostały wzięte pod uwagę przez rząd?
Dalej: w ocenie skutków regulacji wskazano, że
w 2021 r. było 197 podmiotów objętych postępowaniem upadłościowym, z czego 19 podmiotów z zakresu produkcji dostarczania żywności. To oznacza, że
dla 10% firm z sektora rolnego będących w upadłości
rząd przygotowuje specjalną ustawę. Dlatego też,
panie ministrze, chcielibyśmy prosić o informację,
jakie to były firmy, z jakich branż rolno-spożywczych
i na jaką kwotę zalegały z płatnościami na rzecz rolników za zakupione produkty rolne. Czy faktycznie

21

podmioty te nie uregulowały ostatecznie swoich należności na rzecz producentów rolnych?
Propozycja utworzenia Funduszu Ochrony Rolnictwa dla całego rynku rolnego spowoduje, że wszystkie
branże będą się składać na skutki niewypłacalności
podmiotów skupowych z niektórych lub jednej z branż,
a rolnicy z innej z branż otrzymają rekompensaty niższe od wpłat dokonywanych przez podmioty skupowe
danej branży. Ta sytuacja wymaga dogłębnej analizy,
aby uniknąć w przyszłości problemów prawnych i być
może zmiany uchwalanych przepisów, jak to już
w przeszłości wielokrotnie bywało.
Sprawa zasadnicza to nałożenie na polskie zakłady przetwórstwa rolno-spożywczego nowego, kolejnego podatku w wysokości 0,125% od obrotu zakupu
produktów rolnych. Panie ministrze, czy rząd dysponuje wiedzą, w jaki sposób nowe obciążenia finansowe dla firm przetwórczych wpłyną na rentowność
tych firm, a w konsekwencji na cenę towarów rolnych
sprzedawanych konsumentom? Z pewnością wprowadzenie nowych rozwiązań spowoduje, że zakłady
przetwórstwa rolno-spożywczego poniosą dodatkowe
koszty wynagrodzeń pracowników, przetwarzania
i przechowywania danych, zwiększą koszty operacji
finansowych i księgowych.
Mało tego, Krajowy Ośrodek Wsparcia Rolnictwa
na obsługę funduszu ma otrzymać 2,5% sumy wpłat
na tenże fundusz w danym roku. Wedle wyliczeń jest
to ponad 4 mln zł rocznie. Chcemy wiedzieć, z czego
wynika ta wielkość. Może 3%, może 2%, państwo zaproponowaliście 2,5%. Dlaczego?
Biorąc powyższe pod rozwagę, wydaje się, że to najgorszy czas na wdrożenie rozwiązań, którymi zostaną
obciążone zakłady przetwórcze działające na terenie
naszego kraju. Z posiadanych informacji wynika, że
wiele zakładów funkcjonuje na granicy opłacalności.
W praktyce może to oznaczać, że właściciele zakładów
przetwórczych przerzucą koszty związane z Funduszem Ochrony Rolnictwa na konsumentów lub mogą
obciążyć kosztami producentów rolnych.
Każde z tych rozwiązań jest złe. Obawiamy się, że
proponowane przepisy obniżą potencjał ekonomiczny
polskich zakładów przetwórczych. Rozchwiany może
zostać łańcuch żywnościowy od pola do stołu, co w konsekwencji zmniejszy szansę na konkurowanie na rynkach Unii Europejskiej i w państwach trzecich. Czy rzeczywiście będziemy konkurencyjni (Dzwonek) w zakresie eksportu nadwyżek produktów żywnościowych do
państw Unii Europejskiej i państw trzecich?
Pani Marszałek! Wysoki Sejmie! Wnosimy o przekazanie tego projektu do dalszych prac w komisji.
Dziękuję bardzo. (Oklaski)

Wicemarszałek Małgorzata Gosiewska:
Dziękuję bardzo, panie pośle.
Pan poseł Arkadiusz Iwaniak w imieniu klubu
Lewica.
Bardzo proszę.

22

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Arkadiusz Iwaniak:
Dziękuję bardzo.
Pani Marszałek! Wysoka Izbo! Panie Ministrze!
Odniosłem dzisiaj takie wrażenie, że spotkaliśmy się
w Sejmie, żeby w sposób rzeczywisty, realny porozmawiać o problemach polskiego rolnictwa, które powstały w związku z sytuacją na Ukrainie. Gdyby tak
było, to powinien tu być również pan minister Telus,
który tak naprawdę odpowiada dzisiaj za pewne kwestie związane z rolnictwem. Odnoszę jednak wrażenie, że mamy tylko stworzyć takie wrażenie, tzn.
Prawo i Sprawiedliwość ma stworzyć takie wrażenie,
że zajmuje się kwestią rolnictwa.
Najpierw PiS podpalił to rolnictwo, nie dopilnował go, a dzisiaj procedujemy nad trzema projektami
ustaw, które rzekomo mają pomóc polskiemu rolnikowi. Ta ustawa o Funduszu Ochrony Rolnictwa nie
powinna nazywać się w ten sposób, ale powinna mieć
nazwę: Fundusz Ochrony Rolnictwa przed Prawem
i Sprawiedliwością. Za to, co w obecnej sytuacji dzieje się u polskiego rolnika, nie odpowiada nikt inny,
jak tylko Prawo i Sprawiedliwość.
Dzisiaj najważniejszą kwestią dla polskiego rolnika – o tym tak naprawdę powinniśmy dzisiaj rozmawiać – jest kwestia adekwatności ceny wobec wyprodukowanych produktów. Dzisiaj powinniśmy rozmawiać o tym, jak napisać ustawę, żeby zabezpieczyć
polskiego rolnika, żeby za to, co wyprodukuje, dostał
odpowiednie pieniądze, a nie sprzedawał swoje produkty poniżej kosztów albo po kosztach. Nie chodzi
o jakieś dopłaty, jakieś jałmużny. Powinniśmy wprowadzić dzisiaj taki system, jaki funkcjonuje na rynku, jeśli chodzi o buraki cukrowe.
Druga kwestia, którą powinniśmy się dzisiaj zająć
– i to powinien być tak naprawdę projekt ustawy mówiącej o ochronie polskiego rolnictwa – dotyczy terminu płatności. Kolejną rzeczą, z którą bije się polski
rolnik, polski producent, jest termin płatności – dzisiaj
90% płatności na rynku rolnym wykonuje się po terminie. Nikt o to nie dba i nikt tego nie pilnuje. Dlaczego producent truskawki, a zaczyna się sezon na truskawki, ma czekać na swoją płatność 30 dni i jeszcze
o nią prosić, skoro termin przydatności to 5 dni?
Mało tego, zgodnie z tą ustawą, którą dzisiaj omawiamy, te firmy będą raportowały do KOWR-u, będą
o tym pisały, określały rodzaj, ilość, wartość nabytych
produktów. Gdybyśmy naprawdę chcieli to załatwić
i zabezpieczyć, moglibyśmy dopisać do tego terminy
płatności i raporty z realizacji tych płatności. W ciągu
30 dni czy maksymalnie 60 dni moglibyśmy złapać tych
oszustów, którzy oszukują polskiego rolnika. Według
tej ustawy przewidziano kwartał na to, żeby zapłacić
jakąś tam naliczoną kwotę, i dopiero po kwartale ktoś
będzie kontrolował, czy ta kwota została zapłacona.
Chodzi o to, że rolnik powinien dostać swoje pieniądze
natychmiast, a nie na nie czekać. Ba, powiem więcej –
w tym projekcie ustawy jest również zapisane, że rolnik
będzie mógł ubiegać się o pieniądze dopiero wtedy, kiedy firma upadnie. Proces upadłościowy trwa w Polsce
kilkanaście, jeśli nie kilkadziesiąt miesięcy, więc polski

rolnik będzie mógł ubiegać się o te pieniądze tak naprawdę za 3–4 lata od dzisiaj.
Panie Ministrze! Zasadnicze pytanie brzmi tak: Co
ma robić rolnik przez ten czas, gdy oczekuje na swoje
pieniądze? Jak ma obsiać, kupić nawóz, skoro został
oszukany? Ba, powiem więcej – nie dostanie pełnej
rekompensaty, jak byłoby wtedy, gdybyśmy stworzyli
system kontroli płatności, bo wtedy moglibyśmy to
zablokować. To powinno działać tak: ktoś nie zapłacił,
KOWR zgłasza to do urzędu skarbowego, a urząd
skarbowy blokuje konto. Tak jest w przypadku, gdy
nie płacimy VAT-u – urząd skarbowy blokuje nam
wówczas konto. To proste do zrobienia, moglibyśmy to
zrobić, ale państwo dzisiaj zakładacie, że wydatki funduszu nie mogą być większe niż to, co zostanie wpłacone, czyli rolnik tak naprawdę nie dostanie zaległości
w całości – dostanie tylko rekompensatę. Wypłacicie
mu jałmużnę, sprawa będzie załatwiona.
To jest kwestia, którą podniósł również mój przedmówca: trzeba z całą stanowczością stwierdzić, że nakładacie kolejny podatek na polskie firmy, co spowoduje,
że przełożą one ten podatek na konsumentów. Ponadto
w tym projekcie ustawy piszecie również, że nad całością będzie czuwał dyrektor krajowy bądź wojewódzki
w oparciu o Ordynację podatkową, a na wniosek podatnika organ podatkowy będzie mógł zwolnić płatnika
z obowiązku (Dzwonek) płacenia podatku na ten fundusz, więc będziecie mogli spowodować, że wasi kolesie
nie będą musieli tego płacić. Mam też takie wrażenie,
że ten fundusz został stworzony tylko i wyłącznie po to,
żeby pan minister miał fundusz tak jak inni ministrowie, żeby mógł to podzielić dla swoich kolesi. (Oklaski)
(Głos z sali: Brawo!)

Wicemarszałek Małgorzata Gosiewska:
Dziękuję, panie pośle.
W przyszłości trzymajmy się określonego czasu,
dobrze?
Pan poseł Zbigniew Ziejewski w imieniu Koalicji
Polskiej.
Bardzo proszę, panie pośle.

Poseł Zbigniew Ziejewski:
Pani Marszałek! Panie Ministrze! Wysoka Izbo!
Mam zaszczyt przedstawić stanowisko Klubu Parlamentarnego Koalicja Polska – Polskie Stronnictwo
Ludowe, UED, Konserwatyści w sprawie rządowego
projektu ustawy o Funduszu Ochrony Rolnictwa.
Celem projektowanej ustawy o Funduszu Ochrony
Rolnictwa jest stworzenie możliwości prawnych gwarantujących producentom rolnym rekompensatę z tytułu utraty przychodów z prowadzonej przez nich działalności rolniczej w przypadku upadłości nabywców produktów rolnych. Fundusz będzie wyodrębnionym rachunkiem bankowym administrowanym przez KOWR.
KOWR będzie również zapewniał obsługę prawną oraz
techniczno-biurową funduszu, ustalał plan finansowy
funduszu i opracowywał sprawozdanie z jego realizacji.

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Zbigniew Ziejewski
Do wpłat do funduszu w wysokości 0,125% wartości nabywanych produktów rolnych bez podatku
VAT będą obowiązane podmioty skupujące produkty
rolne w celu ich przechowywania, obróbki lub przetworzenia. Rachunek bankowy funduszu będzie
funkcjonował analogicznie jak w przypadku funduszu promocji i będzie on działał na podstawie ustawy
z 29 września 1994 r. o rachunkowości. Pierwsze
wpłaty na fundusz będą dokonywane od II kwartału
2024 r. za okres od 1 stycznia do 31 marca 2024 r.
O rekompensatę ze środków funduszu producent rolny będzie mógł się ubiegać w razie nieuzyskania zapłaty za zbyte produkty rolne od podmiotu skupującego te produkty rolne.
O potrzebie stworzenia podobnego funduszu Polskie Stronnictwo Ludowe mówi już od 5 lat. W 2018 r.
zgłosiliśmy projekt ustawy o Funduszu Wzajemnej
Pomocy w stabilizacji dochodów rolniczych. Bardzo
nas cieszy, że rządzący korzystają z naszych pomysłów. Nasz projekt ustawy nie tylko przewidywał pomoc w przypadku braku zapłaty od podmiotów prowadzących działalność w zakresie skupu, uboju i przetwórstwa produktów rolnych za zbyte produkty, ale
również rozszerzał tę pomoc o produkcję rolną powyżej 30% w stosunku do średniego rocznego dochodu z ostatnich 3 lat. Jeżeli rolnik poniósł takową
stratę, jeśli chodzi o 30%, to też obejmowaliśmy go
taką pomocą.
A to właśnie fundusze są główną bolączką tego
projektu. Stwierdzamy to nie tylko my, ale także szereg organizacji rolniczych. Między innymi Polska
Federacja Hodowców Bydła i Producentów Mleka
zwróciła uwagę, że wprowadzenie projektowanej
ustawy w proponowanym brzmieniu byłoby równoznaczne z nałożeniem na polskich rolników nowego
obciążenia finansowego w wysokości 0,125% wartości netto produktów rolnych. Zastrzeżenie budzi również fakt, że wszystkie branże dokonywałyby wpłat
na jeden fundusz.
Z kolei Związek Polskich Przetwórców Mleka
zwraca uwagę, że w aktualnej sytuacji rynkowej, kiedy ceny skupu mleka gwałtownie się obniżają przy
ciągle wysokich kosztach produkcji, ustanowienie
funduszu w chwili obecnej jest działaniem szkodliwym wobec rolników – producentów mleka, ponieważ obniży i tak niskie ceny skupu. Przedstawiciele
związku już teraz otrzymują od swoich członków,
spółdzielni i firm przetwarzających mleko, alarmujące wyliczenia o dodatkowych milionowych obciążeniach, które będą musieli uwzględnić w tegorocznych
budżetach.
Unia Producentów i Pracodawców Przemysłu Mięsnego, Krajowa Rada Drobiarstwa – Izba Gospodarcza, Związek Polskie Mięso i Krajowa Federacja Hodowców Drobiu i Producentów Jaj zwróciły uwagę
odnośnie do art. 3, że producenci rolni mieliby otrzymywać rekompensatę z Funduszu Ochrony Rolnictwa w przypadku niewypłacalności wszystkich pod-

23

miotów prowadzących skup. A co z podmiotami,
które mają obrót niższy niż 200 tys.? One będą zwolnione? Na jakiej podstawie?
Chciałbym jeszcze dopytać o jedną rzecz – i bardzo nad tym ubolewam – co z takimi podmiotami jak
np. grupa Ziarno w województwie kujawsko-pomorskim. Ta grupa upadła 4 lata temu. Prokuratura
prowadzi prace 4 lata. Czy to rolnicy są winni przewlekłego procesu prokuratorów? 4 lata czekają na
orzeczenie. Kto im wypłaci pieniądze i z jakiego funduszu? To samo dotyczy Spółdzielni Mleczarskiej
Rypin – sprawa trwa już kilka lat – i Spółdzielni Mleczarskiej Prudnik. Jak rząd zamierza rozwiązać te
problemy? (Dzwonek) I czy kwoty, które są przeznaczone, 50 mln w tym roku i 100 mln w roku 2024,
pokryją koszty rolników? Obawiam się, że nie pokryją tych kosztów. Dziękuję bardzo. (Oklaski)

Wicemarszałek Małgorzata Gosiewska:
Dziękuję. Dziękuję, panie pośle.
Chciałabym bardzo serdecznie przywitać wycieczkę koła emerytów z Grójca, która przyjechała na zaproszenie pana posła Mirosława Maliszewskiego.
Witamy serdecznie. (Oklaski)
Dziękuję.
A teraz pan poseł Stanisław Tyszka w imieniu
koła Konfederacja.
Bardzo proszę.

Poseł Stanisław Tyszka:
Dziękuję bardzo.
Pani Marszałek! Wysoka Izbo! Rząd PiS, czyli
rząd populizmu i socjalizmu, jest mistrzem w rozwiązywaniu problemów, które sam tworzy. Pamiętamy,
co się wydarzyło w pandemii. Zamknęli gospodarkę,
pozamykali ludzi, pozamykali dzieci na miesiące w domach i później uruchomili w NBP-ie prasy drukarskie. Wydrukowali kilkaset miliardów złotych, zarzucili nimi rynek i teraz mamy tego efekty, czyli historycznie rekordową inflację, drożyznę i powszechne
zubożenie Polaków.
Rząd PiS, rząd populizmu i socjalizmu, specjalizuje się w generowaniu problemów, które rozwiązuje
poprzez głębsze sięganie do kieszeni Polaków. Podatek inflacyjny – dlatego że inflacja to jest podatek – to
jest w tym momencie gigantyczny podatek prowadzący do zubożenia wszystkich Polaków.
Dzisiaj natomiast rozmawiamy o jednej z może
największych afer III Rzeczypospolitej, aferze nazywanej zbożową, natomiast ona już jest szersza – to
afera rolna. I wytłumaczmy Polakom, na czym ona
polega. Otóż rok temu Parlament Europejski i Rada
przyjęły rozporządzenie, które otworzyło granice
Unii Europejskiej, granicę polsko-ukraińską. Szanowni państwo, w Parlamencie Europejskim głosowali za tym PiS, Platforma, Lewica, PSL i Polska

75. posiedzenie Sejmu w dniu 9 maja 2023 r.

24

Projekt ustawy o Funduszu Ochrony Rolnictwa

Poseł Stanisław Tyszka
2050. To doprowadziło do poważnego zagrożenia polskiego sektora rolnego i bezpieczeństwa żywnościowego Polaków. My nie wiemy, co napłynęło i napływa
nadal do Polski, wiemy, że to są produkty niespełniające wyśrubowanych norm unijnych, jakie polskie
gospodarstwa rolne muszą spełniać. To jest sytuacja
nieuczciwej konkurencji i to jest sytuacja, trzeba to
powiedzieć Polakom otwarcie, w której polska klasa
polityczna, poza Konfederacją, postawiła interes zagraniczny, czy to interes ukraiński, czy korporacji
produkujących na Ukrainie, przed interesem Polski.
To jest niedopuszczalne. Konfederacja nigdy by się
na to nie zgodziła i teraz powtarza, że trzeba przywrócić na granicy taryfy, cła takie, jakie obowiązywały na gruncie umowy z 2017 r. Wiemy, że o tych
sprawach w tej chwili decyduje się w Unii Europejskiej, i apelujemy do wszystkich polskich europosłów,
że jeżeli chcą rzeczywiście reprezentować interesy
polskie, to żeby byli za przywróceniem tych ceł ze
względu na bezpieczeństwo żywnościowe Polaków
i bezpieczeństwo polskiego sektora rolnego.
Jeżeli chodzi o dzisiejsze przedziwne projekty, które PiS w panice składa, czyli tutaj mamy Fundusz
Ochrony Rolnictwa, to jest oczywiście wprowadzenie
nowego podatku, tym razem na 10 tys. polskich firm
skupujących produkty rolne. Ten podatek zostanie
przerzucony, oczywiście będzie działał proinflacyjnie.
Konfederacja jest jedynym ugrupowaniem na polskiej
scenie politycznej, które sprzeciwia się komplikowaniu
podatków i wszelkim nowym obciążeniom podatkowym polskich podatników. Myślę, że ten fundusz
będzie funkcjonował tak jak fundusze promocji produktów rolnych, które zasadniczo służą wyjazdom,
wycieczkom urzędników tam pozatrudnianych. I dlatego jesteśmy za odrzuceniem tego projektu w całości
w (Dzwonek) pierwszym czytaniu. Bardzo dziękuję.
(Oklaski)

Wicemarszałek Małgorzata Gosiewska:
Szkoda, że nie zauważył pan jeszcze wojny na
Wschodzie.
Pan poseł Michał Gramatyka, Polska 2050.
Bardzo proszę.

– zapowiadała jeszcze w sierpniu 2015 r. późniejsza
pani premier Beata Szydło. Te deklaracje potwierdzał i pan premier Mateusz Morawiecki, i sam jaśnie
oświecony pan prezes Jarosław Kaczyński.
Stara liberalna zasada: jeżeli rządzący mówią o obniżaniu podatków, to trzymaj się za kieszeń, sprawdziła się niestety po raz kolejny.
(Poseł Piotr Kaleta: Czyli za Platformy też tak
było.)
Jak to skutkuje? Ano skutkuje to np. tym, że Dzień
Wolności Podatkowej w 2021 r. przypadł na 22 czerwca,
czyli 11 dni później w stosunku do momentu, kiedy Prawo i Sprawiedliwość obejmowało władzę. A Fundusz
Ochrony Rolnictwa to jest kolejne obciążenie dla podatnika. To jest niekorzystna zmiana podatkowa nr 34.
Wsparcie dla producentów rolnych – bez wątpliwości potrzebne, zasadne, słuszne – tradycyjnie dla
PiS będzie sfinansowane przez konsumentów. Może
nie zauważą, w końcu to jakieś dziesiątki albo setki,
nawet ułamki procenta, w dodatku na zasadach socjalistycznej urawniłowki, tak ulubionej w PiS-ie.
Wszystkie branże mają płacić na jeden fundusz niezależnie od dochodów, kosztów, poziomu rentowności
branży. Przynajmniej tak wynika z przedłożonych
przepisów.
Kilka zwyczajowych pytań wartych zadania w takiej
dyskusji w każdej sytuacji, kiedy PiS sięga po pieniądze
Polek i Polaków. Ile pochłonie obsługa administracyjna
tego funduszu? Na co realnie zostaną wydane te pieniądze? Z Funduszu Sprawiedliwości zakupiono, zdaje się, system inwigilacyjny Pegasus, przynajmniej
tak donosiły media i w pewien sposób potwierdzała
to Najwyższa Izba Kontroli.
Jak będzie z Funduszem Ochrony Rolnictwa? Fundusz ma przynieść miliardy złotych. Czy naprawdę
nie ma miejsc, nie ma tytułów w budżecie, z których
możecie pomagać producentom rolnym bez obciążania kolejnym podatkiem Polek i Polaków? Może np.
zmniejszyć wsparcie dla rządowych mediów? A może
przywrócić w Polsce zasady praworządności, bo zdaje się, że i kara nałożona na Polskę przez Trybunał
Sprawiedliwości Unii Europejskiej właśnie sięga pułapu 2 mld zł, i w dalszym ciągu zablokowane są dla
Polski fundusze z unijnego Funduszu Odbudowy.
Widzimy potrzebę wspierania polskiego rolnictwa. Widzimy potrzebę pomagania, ale nie mówienia
o pomaganiu. Widzimy potrzebę (Dzwonek) realnego
wsparcia zamiast pustych deklaracji kolejnych ministrów. (Oklaski)

Poseł Michał Gramatyka:
Szanowna Pani Marszałek! Panie Ministrze! Wysoka Izbo! Serwis Money.pl wyliczył, że PiS w ciągu
8 lat swoich rządów wprowadził albo podniósł 33 nowe
podatki i opłaty: opłata mocowa, opłata cukrowa,
milion innych. Oczywiście wbrew wcześniejszym zapowiedziom. Absolutnie nie podniesiemy podatków

Wicemarszałek Małgorzata Gosiewska:
Dziękuję bardzo.
Pani poseł Joanna Senyszyn, Lewica Demokratyczna.
Bardzo proszę.

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Joanna Senyszyn:
Pani Marszałek! Wysoka Izbo! Koło Parlamentarne Lewicy Demokratycznej jest zaniepokojone pogarszającą się sytuacją polskich rolników. Dlatego z uwagą podchodzimy do wszystkich inicjatyw, które mają
na celu poprawę sytuacji na polskiej wsi. Czy rzeczywiście ją poprawi rządowy projekt ustawy o Funduszu
Ochrony Rolnictwa, druk nr 3177?
Projekt zakłada powołanie funduszu, który będzie pokrywał zobowiązania przedsiębiorców zajmujących się skupem produktów rolnych w przypadku
ich niewypłacalności. Fundusz będzie prowadzony
przez Krajowy Ośrodek Wsparcia Rolnictwa, a wpłaty na fundusz w wysokości 0,125% wartości nabywanych produktów rolnych bez podatku VAT będą wnosić podmioty skupujące produkty rolne w celu ich
przechowywania, obróbki lub przetworzenia.
W przypadku producentów mleka sytuacja wcale
nie jest jednoznaczna. Według Związku Polskich
Przetwórców Mleka Fundusz Ochrony Rolnictwa to
ubezpieczenie rolników w sytuacji, gdy nie otrzymają zapłaty za dostarczone produkty z powodu bankructwa podmiotu skupującego. Przy czym ma być
finansowany przez samych rolników, bo przecież
spółdzielnie mleczarskie są tworzone przez rolników,
właśnie poprzez potrącenie z faktur. W odniesieniu
do producentów mleka ich ochrona przed niezawinioną utratą dochodów ma być więc realizowana poprzez nakładanie dodatkowych, obowiązkowych obciążeń na rolników, które mają de facto charakter
podatku, co zaszkodzi rolnictwu i zwiększy inflację.
Prezes branży mleczarskiej twierdzi wręcz, że cytuję: Pomysł przymusowego odbierania środków zarobionych przez rolników, i to za pośrednictwem podmiotów skupujących, i przekazywania ich na fundusz, z którego wpłacający rolnicy być może nigdy
nie będą korzystać, jest zły w swoich założeniach,
a w obecnej sytuacji gospodarczej jest zły podwójnie.
Takie rozwiązanie de facto oznacza obciążenie rolników kosztami cudzych, nieudolnych albo nierzadko
celowych i patologicznych działań, co jest rozwiązaniem nieuczciwym w stosunku do producentów. Taki
właśnie list od producentów mleka dostały wszystkie
kluby i wszystkie koła i czuję się w obowiązku przytoczenia fragmentów tego listu, ponieważ wydaje się
to bardzo ważne.
Klub parlamentarny Lewicy Demokratycznej
oczekuje, że autorzy rządowego projektu odniosą się
do tych właśnie zarzutów mleczarzy, już tutaj, na
dzisiejszym posiedzeniu Sejmu. Dziękuję za uwagę.
(Oklaski)

Wicemarszałek Małgorzata Gosiewska:
Dziękuję bardzo, pani poseł.
Przechodzimy do pytań.
Zamykam listę osób chcących zadać pytanie.
Wyznaczam czas – 1 minuta.

25

Pani poseł Joanna Senyszyn zada pierwsze
pytanie.
Bardzo proszę.

Poseł Joanna Senyszyn:
Zadam pytanie w imieniu branży mleczarskiej.
Dlaczego konsultacje społeczne projektu ustawy odbiegały od zwyczajowych form? Dlaczego nie doszło
do obiecanego spotkania z ministrem rolnictwa, na
którym miała być przedyskutowana zasadność wprowadzenia nowego obciążenia dla rolników? Pomimo
zapowiedzi nie przedyskutowano także szeregu szczegółowych uwag zgłaszanych przez stronę społeczną
do projektu ustawy.
Wszystkie branże spożywcze dokonywałyby wpłat
na rzecz jednego funduszu. Oznacza to, że np. producenci mleka finansowaliby ewentualne straty poniesione przez dostawców innych surowców rolno-spożywczych. Innymi słowy, branża mleczarska ponosiłaby koszty niewspółmierne do korzyści płynących
z istnienia takiego funduszu. Być może w odniesieniu
do innych branż byłoby podobnie. Jak rząd zamierza
to rozwiązać? Dziękuję za uwagę. (Oklaski)

Wicemarszałek Małgorzata Gosiewska:
Dziękuję.
Poseł Grzegorz Braun, Konfederacja.
Bardzo proszę.

Poseł Grzegorz Braun:
Szczęść Boże polskim producentom rolno-spożywczym!
Ratuj się kto może, kiedy Zjednoczona łże-Prawica spieszy z kolejnym projektem ratowania was, chronienia, pomagania, gdyż oczywiście sami macie to
sobie sfinansować. Rząd PiS sięga do waszych kieszeni po to, żeby potem rzucić wam na waciki.
Pytanie brzmi: Czy może ten fundusz, tak szumnie nazwany, nie powinien mieć jakiegoś patrona?
Może, panie ministrze, nie zawadzi, żeby to był fundusz imienia, dajmy na to, Nikodema Dyzmy. I jakiś
sztandar tam trzeba wciągnąć na maszt: żywią i bronią – nie, ale żrą i rabują – owszem. Tutaj, w Warszawie, w Śródmieściu PiS-owska praktyka przekupywania Polaków ich własnymi pieniędzmi sięgnęła
poziomu brukowej groteski.
Szanowni Państwo! Polski rolnik nie da się oszukać, po raz kolejny nie nabierze się (Dzwonek) na te
same plewy.

Wicemarszałek Małgorzata Gosiewska:
Pan poseł Rafał Adamczyk, klub Lewica.

75. posiedzenie Sejmu w dniu 9 maja 2023 r.

26

Projekt ustawy o Funduszu Ochrony Rolnictwa

Poseł Rafał Adamczyk:
Pani Marszałek! Wysoka Izbo! Do wpłat na fundusz są zobowiązane podmioty prowadzące skup,
zajmujące się przechowywaniem, obróbką lub przetwórstwem produktów rolnych, które nabywają od
producentów rolnych produkty rolne według określonej stawki procentowej.
Mam dwa pytania do pana ministra. Ile będzie
kosztować obsługa administracyjna tego funduszu
w skali roku? Czy są już zrobione takie wyliczenia?
I czy były robione wyliczenia, jakie kwoty tego tzw.
podatku wpłyną rokrocznie na Fundusz Ochrony
Rolnictwa? Dziękuję bardzo.

Wicemarszałek Małgorzata Gosiewska:
Dziękuję.
Pan poseł Robert Obaz, klub Lewica.
Bardzo proszę.

Poseł Robert Obaz:
Pani Marszałek! Wysoka Izbo! Panie Ministrze!
Ustawa o Funduszu Ochrony Rolnictwa. Dumna nazwa, dumnie brzmiąca.
Mam takie pytanie. Minister Telus, kiedy w kwietniu został wybrany, ogłoszony ministrem, zapowiadał, że ogłosi listę firm, które skupywały ukraińskie
zboże i handlowały nim na polskim rynku. Do dzisiaj
ta lista nie ukazała się. Mam wrażenie, że nie musielibyśmy robić żadnych ustaw, gdybyśmy pilnowali
polskiego rynku zdecydowanie wcześniej.
I pytanie, panie ministrze: Dlaczego do tej pory
pomimo głośnych i szumnych zapowiedzi nie zobaczyliśmy tej listy, a wszyscy ci, którzy spekulowali
tym zbożem, nie zostali ukarani? Dziękuję. (Oklaski)

Wicemarszałek Małgorzata Gosiewska:
Dziękuję bardzo.
Pan poseł Mirosław Suchoń, Polska 2050.

Poseł Mirosław Suchoń:
Bardzo dziękuję.
Pani Marszałek! Wysoka Izbo! Ten projekt ustawy jest oczywiście kolejną próbą pudrowania rzeczywistości, tej rzeczywistości, w której rolnicy, producenci rolni, przetwórcy są poszkodowani nieodpowiedzialnymi działaniami rządu Prawa i Sprawiedliwości. To nie jest kwestia wyłącznie odszkodowań, bo
już procedowaliśmy tutaj nad projektem dotyczącym
paliw, czyli chodziło o wysokie ceny paliw, o brak
odpowiednich regulacji w stosunku do producentów

z innych państw, którzy pogarszają sytuację naszej
branży rolnej.
Natomiast, panie ministrze, porażające w tym
wszystkim jest to, że ten podatek, kolejny podatek,
zostanie obciążony dodatkowo jeszcze podatkiem
VAT, ponieważ każdy płatnik tego nowego podatku
będzie go wliczał do ceny netto (Dzwonek) tych produktów, które sprzedaje.
Pytanie: Ile rząd zarobi na podatku VAT od tego
kolejnego podatku nałożonego na konsumentów?
Dziękuję. (Oklaski)

Wicemarszałek Małgorzata Gosiewska:
Dziękuję.
Pan poseł Tadeusz Tomaszewski, klub Lewica.
Bardzo proszę.

Poseł Tadeusz Tomaszewski:
Pani Marszałek! Wysoki Sejmie! Szanowny Panie
Ministrze! Ta ustawa jest daleko spóźniona. Ważnym
elementem pomocy dla producentów rolnych… Kiedy
w lutym tego roku spotykaliśmy się z producentami
właśnie z branży rolno-spożywczej w Opolu Lubelskim, sygnalizowali, że już od kilku lat czekają na
swoje pieniądze od firm skupujących, które, krótko
mówiąc, robią ich w bambuko, zasłaniając się różnymi przepisami, a państwo jest bezradne, instytucje
państwa stały po stronie właśnie tych, którzy okradają polskich rolników. To rozwiązanie niestety nie
daje nadziei na szybkie rozwiązanie tychże problemów. Polscy rolnicy, jak wynika z rejestru długów,
stanowią 2/3 dłużników, ponad 770 mln zł.
Chciałem zapytać, kiedy (Dzwonek) rzeczywiście
pieniądze z tego funduszu trafią do tych producentów
rolnych? Dziękuję.

Wicemarszałek Małgorzata Gosiewska:
Dziękuję, panie pośle.
Pan poseł Jarosław Rzepa, Koalicja Polska.

Poseł Jarosław Rzepa:
Pani Marszałek! Wysoka Izbo! Panie Ministrze!
Po raz kolejny z tej mównicy zapytam o grupę Ziarno
z Kujaw i Pomorza, do której zboże odstawiało ponad
800 rolników. Prokuratura od 4 lat prowadzi postępowanie, a rolnicy pieniędzy nie widzą. Panie ministrze, może warto by było wreszcie odpowiedzieć na
to pytanie, a przynajmniej mógłby to zrobić pana
kolega minister Ziobro.
Jeśli chodzi o fundusz, to jest to inicjatywa może
i słuszna, natomiast, szanowni państwo, jeżeli w tak
trudnej sytuacji chcemy nałożyć na rolników kolejny

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Jarosław Rzepa
podatek… Może spróbujmy w roku testowym zaproponować inne rozwiązanie. Niech KOWR stworzy ten
fundusz, ale niech nie będzie to dodatkowe obciążenie dla rolników w tym trudnym roku. Niech to będzie inicjatywa, którą się przetestuje… Spróbujmy
wykorzystać te środki, o których mówiłem. Porozmawiajmy merytorycznie. 0,125% to być może (Dzwonek) będzie tylko 50 mln. Czy to wystarczy?
Panie ministrze, gdzie rolnicy mogą sprzedać
swoje zboże? Na Pomorzu Zachodnim takich miejsc
nie ma.
(Przewodnictwo w obradach obejmuje wicemarszałek
Sejmu Małgorzata Kidawa-Błońska)

Wicemarszałek
Małgorzata Kidawa-Błońska:
Dziękuję.
Ireneusz Raś, Koalicja Polska.
Nie ma.
Grzegorz Lorek, Prawo i Sprawiedliwość.
Bardzo proszę.

Poseł Grzegorz Lorek:
Pani Marszałek! Panie Ministrze! Wysoka Izbo!
Fundusz Ochrony Rolnictwa, o którym w tej chwili
rozmawiamy, jest oczekiwaną od dłuższego czasu
formą pomocy dla rolników. Mówiło się o nim bardzo
często. Powiem szczerze, że już dawno powinien był
powstać. Cieszę się, że możemy go stworzyć. Jednocześnie pragnę przypomnieć Wysokiej Izbie, że plany
stworzenia takiego funduszu miał rząd PO–PSL, ale
ich nie zrealizował. My to robimy. Dziękuję. (Oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Piotr Borys, Koalicja
Obywatelska.

Poseł Piotr Borys:
Szanowna Pani Marszałek! Wysoka Izbo! Mam
pytanie do pana ministra. Na tej sali pada wiele uwag
ze strony zatroskanych posłów, którzy nie chcą obciążać producentów rolnych kolejnym, już pewnie
dziesiątym, setnym podatkiem. Wiemy, że fundusz
jest potrzebny, bo problemem jest konkurencja na
rynku ze strony podmiotów, które nie płacą rolnikom, mają ogromne opóźnienia i zatory płatnicze.
Fundusz jest istotny, warty uwagi, warty poparcia,
ale powinien być finansowany ze środków krajowych,

27

ale niekoniecznie kosztem producentów, na których
nakłada się kolejny podatek.
Mam pytanie. Czy wycofacie się z zapisów związanych z obciążeniem producentów rolnych i będziecie chcieli utworzyć fundusz zasilany z publicznych
środków? Przecież większość wierzytelności przejmie
później KOWR. Dlatego nasze pełne poparcie uzależniamy m.in. od tego, czy odciążycie producentów rolnych i nie wprowadzicie kolejnego podatku. Sam
fundusz w istocie jest niezwykle ważny i potrzebny
rolnikom. Dziękuję. (Oklaski)

Wicemarszałek
Małgorzata Kidawa-Błońska:
Dziękuję bardzo.
Pan poseł Dariusz Bąk, Prawo i Sprawiedliwość.

Poseł Dariusz Bąk:
Pani Marszałek! Wysoki Sejmie! Było wiele rządów, były rządy komunistyczne, postkomunistyczne,
ostatnio przez 8 lat rządy sprawowała również totalna opozycja, czyli PO i PSL, i nigdy, proszę państwa,
nie było woli, żeby rozwiązać problem rozboju na
polskiej wsi. Dopiero teraz jest rząd, który widzi
wszystkie problemy dotyczące polskiej wsi. To rząd
Prawa i Sprawiedliwości. Proszę państwa, rząd Prawa i Sprawiedliwości zapewnia bezpieczeństwo gospodarcze wielu podmiotom. Wola, żeby to uregulować, zasługuje na najwyższe uznanie. Można to zrobić, tylko trzeba chcieć i właściwie rozumieć, na czym
polegają rządy w służbie narodu i państwa polskiego.
Dziękuję za uwagę. (Oklaski)
(Głos z sali: Brawo!)

Wicemarszałek
Małgorzata Kidawa-Błońska:
Bardzo proszę, pan poseł Janusz Kowalski, Prawo
i Sprawiedliwość.
Nie ma.

Poseł Janusz Kowalski:
Jestem, jestem.

Wicemarszałek
Małgorzata Kidawa-Błońska:
Przepraszam. Zasłonił pana ekran, panie pośle.

Poseł Janusz Kowalski:
Szanowna Pani Marszałek! Szanowni Państwo!
Chyba nie ma posła na Sejm Rzeczypospolitej, do

75. posiedzenie Sejmu w dniu 9 maja 2023 r.

28

Projekt ustawy o Funduszu Ochrony Rolnictwa

Poseł Janusz Kowalski
którego nie zgłosili się w ostatnim czasie rolnicy, którzy byli przez wielu cwaniaków oszukiwani, którzy
nie dostali zapłaty za swoje produkty rolne. Ważne
jest to, że rozwiązanie, które zainicjował wicepremier
Henryk Kowalczyk, minister rolnictwa i rozwoju wsi,
jest jednym z pierwszych systemowych rozwiązań
w Unii Europejskiej. Ważne jest również, żeby w tej
kwestii panowała ponadpolityczna zgoda. Posłowie
Polskiego Stronnictwa Ludowego informowali nas
– reagowała na to prokuratura – o oszustwach wobec
polskich rolników. Chciałbym, żebyśmy wypracowali taki model, który będzie stabilny, który będzie
działał przez najbliższe lata. Ufam, że dla wszystkich
zadaniem i celem numer jeden jest ochrona polskich
rolników. Chodzi o to, żeby żaden polski rolnik nie
został już oszukany. Dziękuję.

Wicemarszałek
Małgorzata Kidawa-Błońska:
Dziękuję bardzo.
Pani poseł Małgorzata Tracz, Koalicja Obywatelska.

Poseł Małgorzata Tracz:
Pani Marszałek! Wysoka Izbo! Panie Ministrze!
Idea utworzenia Funduszu Ochrony Rolnictwa jako
osłony dla polskich rolników przed stratami związanymi z bankructwami skupów i zakładów, które nie
zapłacą rolnikom, jest dobra i warta poparcia, ale
sam projekt ustawy ma dwie podstawowe wady.
Po pierwsze, do jednego worka wrzucone są różne
sektory rolno-spożywcze – mięso, mleko, owoce, warzywa. W każdym sektorze jest inny obrót, inne są
też zagrożenia i bardzo trudno jest to wszystko połączyć.
Po drugie, pominięto sieci handlowe, które są na
końcu łańcucha dostaw, a od ich rzetelności zależy
kondycja finansowa przetwórstwa. Często to sieci
handlowe tak naprawdę dyktują ceny. Mamy takie
sytuacje, że jeśli sieć nie zapłaci, a przetwórcy upadną, to na odszkodowania dla rolników zrzucą się inni
przetwórcy, a nie sieci handlowe. Stąd moje pytania. Po
pierwsze, czy możliwe jest rozbicie funduszu na różne
sektory? To zapewni im wewnętrzną ochronę. Po drugie, czy planowane (Dzwonek) jest wpięcie w system
funduszu także sieci handlowych? (Oklaski)

Wicemarszałek
Małgorzata Kidawa-Błońska:
Dziękuję bardzo.
Pani poseł Mirosława Nykiel, Koalicja Obywatelska.

Poseł Mirosława Nykiel:
Dziękuję bardzo.
Pani Marszałek! Wysoka Izbo! W lipcu 2022 r.
prezes Najwyższej Izby Kontroli powiadomił Sejm, że
poza jego kontrolą wydano aż 250 mld zł, a w 2022 r.
Polski Instytut Ekonomiczny powiedział, że za pośrednictwem pozabudżetowych funduszy wydano już
324 mld zł. Za tę nieodpowiedzialną politykę rządu
PiS płacą wszyscy Polacy. Kupując codziennie produkty, nie mogą uwierzyć w te galopujące ceny. Przecierają oczy ze zdumienia. Ten kryzys, który teraz
mamy w rolnictwie, nie jest wywołany przez rolników. On sprawi, że ceny jeszcze wzrosną.
Dla przypomnienia: minister Kowalczyk w grudniu mówił, że jeśli chodzi o zboże z Ukrainy, to do tej
pory się udawało, że nie pozostawało w Polsce, i że
będzie się tak dalej udawało. (Dzwonek) W styczniu
mówił, że wyolbrzymiamy ten problem. I co teraz?
Stworzono fundusz poza kontrolą polskiego parlamentu. Kogo będzie sponsorował? Też podniesie
ceny. Dziękuję.

Wicemarszałek
Małgorzata Kidawa-Błońska:
Dziękuję bardzo.
Pan poseł Artur Łącki, Koalicja Obywatelska.

Poseł Artur Łącki:
Pani Marszałek! Wysoka Izbo! Przed chwilą z mównicy przemawiał pan minister Kowalski. Nie zająknął się ani słowem, że PiS właśnie następny podatek
narzuca obywatelom. Niby to niedużo, jest 0,125%,
ale będzie to w skali rocznej ok. 100 mln zł. Zapłacą
go polscy przedsiębiorcy, a co za tym idzie, zapłacą
polscy obywatele, którzy pójdą do sklepu kupić żywność. Nakładacie 32. czy 34. podatek na Polaków.
Chociażby z tego powodu ta ustawa jest do wyrzucenia i nie do poparcia. Ale oczywiście jako że wiemy
o tym, jak lubicie łupić Polaków, pewnie ją przeforsujecie. Mam więc takie pytanie. Polski przemysł
mleczarski, polski przemysł mięsa wieprzowego jest
o wiele większy od polskiego przemysłu hodowli koni.
Przy okazji można by zapytać, czy Polacy, którzy tak
kochają historie sarmackie, szlacheckie, rycerskie…
(Dzwonek) Może byśmy wreszcie porozmawiali o zakazie bicia koni na mięso. Nie jemy psów, może przestańmy jeść konie. Mam konkretne pytanie. Proszę
o podanie na piśmie, ile procentowo do funduszu
będą płaciły poszczególne branże: mleczarska, wieprzowa. Ile będą wpłacały procentowo do tego funduszu? Dziękuję bardzo. (Oklaski)

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Wicemarszałek
Małgorzata Kidawa-Błońska:
Dziękuję bardzo.
Pani poseł Zofia Czernow, Koalicja Obywatelska.

Poseł Zofia Czernow:
Pani Marszałek! Wysoki Sejmie! Panie Ministrze!
W obecnej, trudnej sytuacji rolnictwa wydawałoby
się, że projekt rządowy, który wprowadza Fundusz
Ochrony Rolnictwa, jest właśnie aktualną reakcją,
szybką reakcją. Nic podobnego. Bliższa analiza tego
projektu wskazuje na to, że ten fundusz, po pierwsze,
będzie dysponował niskimi kwotami, absolutnie niewspółmiernymi do potrzeb. Po drugie, będą tworzyć
ten fundusz sami rolnicy, i to nie wszyscy, tylko ci,
którzy płacą podatek VAT. Po trzecie, rolnicy negatywnie oceniają projekt tej ustawy – wystarczy przeczytać wyniki konsultacji społecznych – bo podnoszą,
że już są na progu bankructwa, na progu opłacalności, jeśli chodzi o produkcję. Dodatkowe opłaty jeszcze pogorszą ich stan. Pytam, dlaczego rząd nie zastanowi się, dlaczego dochodzi do tak licznych upadłości. (Dzwonek) Temu trzeba zapobiec, a nie na
koszt rolników udawać, że się coś ratuje. Dziękuję
bardzo. (Oklaski)

Wicemarszałek
Małgorzata Kidawa-Błońska:
Dziękuję bardzo.
Pan poseł Janusz Cichoń, Koalicja Obywatelska.

29

Wicemarszałek
Małgorzata Kidawa-Błońska:
Pani poseł Urszula Zielińska, Koalicja Obywatelska.
(Głos z sali: Mafie paliwowe – kiedy były, panie
pośle?)
A pana bardzo proszę o spokój na sali.

Poseł Urszula Zielińska:
Pani Marszałek! Panie Ministrze! Wysoka Izbo!
Oto przepis Prawa i Sprawiedliwości na zarządzanie
państwem: stworzyć problem, np. przez rok ignorując
zalewanie polskiego rynku tanim zbożem; doprowadzić ludzi do wyjścia na ulicę; sprawdzić, czy ci ludzie
to oby wyborcy PiS-u; jeśli tak, wziąć pożyczkę,
chwilówkę na wysoki procent – stworzyć fundusz
poza budżetem państwa, koniecznie poza budżetem
państwa; sypnąć pieniędzmi, żeby na chwilę przysypać problem. Ten, nierozwiązany, wraca w kolejnym
sezonie. Rolnicy nie potrzebują chwilówek, potrzebują realnych rozwiązań, realnej ochrony rynku, wsparcia dla małych i średnich gospodarstw, rozwiązania
problemu ASF-u, skrócenia łańcuchów dostaw, wsparcia rolnictwa ekologicznego, walki z suszą i zmianami
klimatu.
Drodzy rolnicy, nie dajcie się nabrać. Weźcie pieniądze, ale nie głosujcie już na PiS. Domagajcie się
realnych rozwiązań (Dzwonek), a nie przedwyborczych chwilówek.

Wicemarszałek
Małgorzata Kidawa-Błońska:
Dziękuję bardzo.
Pan poseł Kazimierz Plocke, Koalicja Obywatelska.

Poseł Janusz Cichoń:
Szanowna Pani Marszałek! Wysoka Izbo! Panie
Ministrze! Jesteście prawdziwymi mistrzami świata
w pozorowaniu działań i przerzucaniu kosztów tych
działań na podatników. W istocie to jest nowy podatek, podatek przerzucalny, przerzucalny wstecz,
tzn. na dostawców, czyli rolników, albo w przód, na
konsumentów. To oni ostatecznie będą ponosili koszty tego rozwiązania. I to rozwiązanie pewnie jest
ważne, ale to nie jest dzisiaj najważniejszy problem
polskiego rolnictwa. Polskie rolnictwo i polscy rolnicy dzisiaj mają problem ze sprzedażą swoich produktów po godziwej cenie. W tym kontekście mogę przywołać problemy związane z rynkiem miodu i polskimi
pszczelarzami. (Dzwonek) Większość dużych gospodarstw pasiecznych nie jest w stanie sprzedać swoich
produktów. Jaką macie ofertę dla nich? (Oklaski)

Poseł Kazimierz Plocke:
Pani Marszałek! Panie Ministrze! Studiując ten
projekt, dochodzę do coraz większego przekonania,
że został napisany bez głębszego namysłu, na szybko
i jest w nim wiele sprzeczności. Bardzo bym prosił
pana ministra o wyjaśnienie, bo czegoś nie rozumiem. Wiemy, że prawo ma być dla wszystkich jednakowe, natomiast w art. 3 ust. 2 proponowanej
ustawy jest mowa o tym, że wpłat na rzecz funduszu
mają dokonywać tylko i wyłącznie podmioty, które są
objęte podatkiem VAT-u. Oznacza to, że nie-VAT-owcy nie będą dokonywać wpłat na rzecz funduszu.
Chciałbym wiedzieć, jaka jest grupa nie-VAT-owców
i z jakich są oni branż.
Kwestia kolejna, która jest zapisana w art. 3 ust. 1,
stanowi, że producenci rolni będą otrzymywać re-

75. posiedzenie Sejmu w dniu 9 maja 2023 r.

30

Projekt ustawy o Funduszu Ochrony Rolnictwa

Poseł Kazimierz Plocke
kompensatę z funduszu w przypadku niewypłacalności podmiotów (Dzwonek) skupujących żywność.
Czyli z jednej strony wszyscy mogą korzystać, natomiast nie wszyscy będą do tego funduszu wpłacać
pieniądze. Dlaczego? (Oklaski)

Wicemarszałek
Małgorzata Kidawa-Błońska:
Dziękuję bardzo.
Pan poseł Jan Szopiński.

Poseł Jan Szopiński:
Pani Marszałek! Panie Ministrze! Wysoka Izbo!
Przy okazji każdego wywołanego przez siebie kryzysu rząd PiS-u w pierwszej kolejności realizuje założenie programowe Zjednoczonej Prawicy, czyli: Zjednoczona Prawica na swoim. Tworzy więc instytucje
z nowymi etatami dla swoich działaczy partyjnych.
Tym razem ma powstać twór zwany Funduszem
Ochrony Rolnictwa. Dokładnie jeszcze nie wiadomo,
czy będzie obdarowywał zasłużonych dla prawicy
działaczy willami, mieszkaniami i samochodami, nie
wiemy jeszcze, jakie wynagrodzenie będą otrzymywały osoby, które z dużym prawdopodobieństwem
nigdy krowy z bliska nie widziały, jak również łopaty
czy wideł w rękach nie trzymały. Fundusz ten ma
powstać w celu ochrony polskich rolników. Widać
ministerstwo rolnictwa z takimi tuzami intelektu jak
pewien wiceminister nie potrafi sobie poradzić ze
swoimi podstawowymi obowiązkami. Trzeba zatem
powołać kolejną firmę, bo przecież w Polsce mamy
już kilka podobnych instytucji, zwłaszcza finansowanych z kieszeni podatników. Poproszę o odpowiedź
na piśmie. Dziękuję. (Oklaski)

Wicemarszałek
Małgorzata Kidawa-Błońska:
Dziękuję bardzo.
To było ostatnie pytanie.
Bardzo proszę sekretarza stanu w Ministerstwie
Rolnictwa i Rozwoju Wsi pana ministra Ryszarda
Bartosika.

Sekretarz Stanu
w Ministerstwie Rolnictwa i Rozwoju Wsi
Ryszard Bartosik:
Szanowna Pani Marszałek! Wysoka Izbo! Szanowni Państwo! Zaniepokojony jestem tym, że była
tak bardzo szeroka dyskusja, ale najmniej mówiono
tu o rolnikach. O tych rolnikach, którzy czasami nie

mogą związać końca z końcem w związku z tym, że
dostarczyli towary, a nie mają wynagrodzenia za swoją
pracę. Takich przypadków nie jest na szczęście aż tak
dużo, ale one są, one się zdarzają i my wielokrotnie
z tego typu problemem w ministerstwie rolnictwa się
stykaliśmy. Państwo tu podawali przykłady poszczególnych firm, a z drugiej strony, jakby zaprzeczając sobie,
krytykowali rozwiązania, z którymi przyszliśmy jako
rząd do Sejmu Rzeczypospolitej.
Projekt tej ustawy, pomysł na tę ustawę zrodził
się już dawno. Tutaj padło z ust jednego z panów
posłów, że być może ona jest procedowana za późno.
Trudno z tym się nie zgodzić. Ważne jednak, żeby
ona wreszcie została uchwalona. To ustawa dla polskich rolników, to ustawa dla tych, którzy zostali
skrzywdzeni, którzy nie otrzymali środków za swoją
ciężką pracę. Dobro rolnika powinniśmy tutaj stawiać na pierwszym miejscu, a nie troskę o firmy, które też szanujemy, o które też się martwimy, aby one
funkcjonowały, aby działały na polskim rynku, Ale,
drodzy państwo, po pierwsze, w tym roku nie obciążamy tych firm, co jest dokładnie zapisane w projekcie ustawy. Po drugie, 0,125% to naprawdę nie jest
duże obciążenie, dokładamy środków z budżetu państwa. I trzecia, bodajże najważniejsza rzecz – już tu
mówiłem przy procedowaniu nad poprzednią ustawą,
że toczyliśmy długie rozmowy w Szczecinie z różnymi organizacjami rolniczymi i te organizacje tę ustawę popierają, wręcz domagają się, aby ona weszła
w życie. Jest to więc realizacja także postulatów rolników, popierają je wszystkie organizacje, jakie funkcjonują w naszym kraju.
Szanowni Państwo! Oczywiście jest tak, że dla firm
jest to pewnego rodzaju obciążenie. W trakcie konsultacji – było takie pytanie – był sprzeciw i to pojawi się
zapewne w niedługim czasie w komisji rolnictwa.
W innych krajach rolnicy muszą się ubezpieczać od
upadłości. My proponujemy bardzo przyjazne dla nich
rozwiązanie. Dlatego też proszę, aby z troską pochylić
się nad polskimi rolnikami, bo ta ustawa jest skierowana do tych, którzy są najbardziej skrzywdzeni.
Szanowni Państwo! Tak, rzeczywiście, będą składać się na ten fundusz różne branże. Takie rozwiązanie przyjęliśmy. Wydaje się, że nie ma możliwości,
aby dzielić ten fundusz. Jest to fundusz, który ma
charakter solidarnościowy. W związku z tym zwracam się do państwa, abyśmy nadal w komisji rolnictwa pracowali nad tą ustawą. Będziemy starać się ze
wszystkich sił, aby ją przyjąć na tym posiedzeniu
Sejmu, bo to jest realizacja postulatów rolniczych, bo
to jest potrzeba, która wynika niekiedy z trudnych
sytuacji. My nie mamy rozwiązań na taką okoliczność, kiedy firmy upadają, kiedy nie ma skąd wziąć
środków, i tutaj to rozwiązanie jest zaproponowane.
Szanowni Państwo! Nie tworzymy oddzielnej instytucji. Chciałbym to zdementować. Kilkakrotnie
mówiliśmy o tym, że prowadzeniem tego funduszu
będzie zajmował się Krajowy Ośrodek Wsparcia Rolnictwa. Tworzymy tylko w tym krajowym ośrodku
wsparcia oddzielny rachunek.

75. posiedzenie Sejmu w dniu 9 maja 2023 r.

Projekt ustawy o Funduszu Ochrony Rolnictwa. Porządek dzienny.
Punkt 2. porządku dziennego – głosowanie

Sekretarz Stanu w Ministerstwie Rolnictwa
i Rozwoju Wsi Ryszard Bartosik
Oczywiście będą musiały być wydelegowane osoby, będą musiały być osoby, które ten fundusz będą
prowadzić, które tymi sprawami będą się zajmować.
Kilkakrotnie padło pytanie, jakie środki będziemy przeznaczać na obsługę administracyjną tego
funduszu. Jest to 2,5%. Krajowy ośrodek wsparcia
wskazywał nam, że te potrzeby są większe, ale chcemy, aby te środki były przeznaczone w jak najmniejszej wysokości, aby krajowy ośrodek wsparcia prowadził ten fundusz w ramach własnych możliwości.
Drodzy Państwo! Realizując postulaty rolnicze,
zwracam się do Wysokiej Izby o to, abyśmy pracowali w komisji nad tą ustawą, abyśmy ją uchwalili, ponieważ służy ona polskim rolnikom, i to tym, którzy
w danym momencie znajdują się w najtrudniejszej
sytuacji, tym poszkodowanym, którzy nie otrzymują
wynagrodzenia za swoją ciężką pracę. To rozwiązanie solidarnościowe, które jest skierowane do rolników, jest zgodne z ich postulatami. I proszę o dalszą
pracę nad tym projektem ustawy i jego przyjęcie.
Dziękuję bardzo. (Oklaski)
(Głos z sali: Brawo!)

Wicemarszałek
Małgorzata Kidawa-Błońska:
Dziękuję.
Zamykam dyskusję*).
W dyskusji zgłoszono wniosek o odrzucenie projektu ustawy w pierwszym czytaniu.
Do głosowania nad tym wnioskiem przystąpimy
w bloku głosowań.
Ogłaszam przerwę do godz. 14.15.
(Przerwa w posiedzeniu od godz. 13 min 48
do godz. 14 min 17)

Marszałek:
Wznawiam obrady.
Bardzo proszę państwa posłów o zajmowanie
miejsc.
Proszę państwa, na galerii obserwują nas panie
z Koła Gospodyń Wiejskich z Mszany. Serdecznie
panie witamy, dzień dobry. (Oklaski)
Prezydium Sejmu, po zasięgnięciu opinii Konwentu Seniorów, przedłożyło wniosek w sprawie
zmian w składach osobowych komisji sejmowych,
druk nr 3193.
W związku z tym, po uzyskaniu jednolitej opinii
Konwentu Seniorów, podjęłam decyzję o uzupełnieniu porządku dziennego o punkt obejmujący rozpatrzenie tego wniosku.
*) Teksty wystąpień niewygłoszonych w załączniku.

31

Właściwe komisje przedłożyły sprawozdanie o rządowym projekcie ustawy o zmianie ustawy o gospodarowaniu nieruchomościami rolnymi Skarbu Państwa oraz ustawy – Prawo budowlane, druk nr 3179.
W związku z tym, po uzyskaniu jednolitej opinii
Konwentu Seniorów, podjęłam decyzję o uzupełnieniu porządku dziennego o punkt obejmujący rozpatrzenie tego sprawozdania.
Proponuję, aby w tym przypadku Sejm wyraził
zgodę na zastosowanie art. 51 pkt 3 regulaminu
Sejmu oraz w dyskusji nad tym punktem porządku dziennego wysłuchał 5-minutowych oświadczeń w imieniu klubów i 3-minutowych oświadczeń w imieniu kół.
Jeżeli nie usłyszę sprzeciwu, będę uważała, że
Sejm propozycje przyjął.
Sprzeciwu nie słyszę.
Komisja Kultury i Środków Przekazu przedłożyła sprawozdanie o poselskim projekcie uchwały
w 75. rocznicę stracenia pułkownika Stanisława
Kasznicy, ostatniego komendanta głównego Narodowych Sił Zbrojnych, druk nr 3189.
W związku z tym, po uzyskaniu jednolitej opinii
Konwentu Seniorów, podjęłam decyzję o uzupełnieniu porządku dziennego o punkt obejmujący rozpatrzenie tego sprawozdania.
Proponuję, aby w tym przypadku Sejm wyraził
zgodę na zastosowanie art. 51 pkt 3 regulaminu
Sejmu oraz w dyskusji nad tym punktem porządku dziennego wysłuchał 3-minutowych oświadczeń w imieniu klubów i kół.
Jeżeli nie usłyszę sprzeciwu, będę uważała, że
Sejm propozycje przyjął.
Sprzeciwu nie słyszę.
Powracamy do rozpatrzenia punktu 2. porządku dziennego: Pierwsze czytanie rządowego projektu ustawy o Funduszu Ochrony Rolnictwa.
W dyskusji zgłoszono wniosek o odrzucenie projektu ustawy w pierwszym czytaniu, który poddam
pod głosowanie.
Odrzucenie tego wniosku będzie oznaczało, że
Sejm, zgodnie z propozycją zaopiniowaną przez Prezydium Sejmu, skierował ten projekt ustawy do Komisji Rolnictwa i Rozwoju Wsi w celu rozpatrzenia.
Przystępujemy, proszę państwa, do głosowania.
Kto z pań i panów posłów jest za przyjęciem wniosku o odrzucenie w pierwszym czytaniu projektu
ustawy zawartego w druku nr 3177?
Kto jest przeciw?
Kto się wstrzymał?
Głosowało 435 posłów. 12 – za, 420 – przeciw,
3 się wstrzymało.
Sejm wniosek odrzucił, a tym samym skierował
ten projekt ustawy do Komisji Rolnictwa i Rozwoju
Wsi w celu rozpatrzenia.
Proponuję na postawie art. 39 ust. 3 regulaminu Sejmu, aby komisja przedstawiła sprawozdanie
w terminie umożliwiającym jego rozpatrzenie na
bieżącym posiedzeniu.

75. posiedzenie Sejmu w dniu 9 maja 2023 r.

32

Punkty 2. i 3. porządku dziennego – głosowanie

Marszałek
Jeżeli nie usłyszę sprzeciwu, będę uważała, że
Sejm propozycję przyjął.
Sprzeciwu nie słyszę.
Przystępujemy do rozpatrzenia punktu 3. porządku dziennego: Zmiany w składach osobowych komisji sejmowych (druk nr 3193).
Prezydium Sejmu na podstawie art. 20 ust. 1 regulaminu Sejmu, po zasięgnięciu opinii Konwentu
Seniorów, przedłożyło wniosek w sprawie zmian w składach osobowych komisji sejmowych.
Czy w tej sprawie ktoś pragnie zabrać głos?
Nikt się nie zgłasza.
Przystępujemy do głosowania.
Kto z pań i panów posłów jest za przyjęciem wniosku w brzmieniu z druku nr 3193?
Kto jest przeciw?
Kto się wstrzymał?
Głosowało 437 posłów. 214 – za, 216 – przeciw,
7 się wstrzymało.
Sejm nie podjął uchwały w sprawie zmian w składach osobowych komisji sejmowych. (Poruszenie na
sali, oklaski)
Proszę państwa, o głos poprosiła pani minister
Marlena Maląg, minister rodziny i polityki społecznej.
Bardzo proszę, pani minister.

Minister Rodziny i Polityki Społecznej
Marlena Maląg:
Szanowna Pani Marszałek! Wysoka Izbo! (Gwar
na sali, dzwonek) Jestem zobowiązana przedstawić
państwu informację w nawiązaniu do 73. posiedzenia
Sejmu, kiedy na sali wywołana została dyskusja na
temat sprawowania przez panią komendant główną
Małgorzatę Zwiercan funkcji komendanta głównego.
Szanowni Państwo! Wtedy mieliśmy festiwal hipokryzji. Pan poseł Borys Budka powiedział, że polski
rząd jest niekompetentny, że przecież nie ma w polskim ustawodawstwie instytucji, do której można by
się zwrócić z tą sprawą, a przypomnę, że zwróciliśmy
się w ramach art. 13 §1 Kodeksu karnego wykonawczego. Chodziło o to, że wyrok ten nie jest możliwy
do wykonania.
(Poseł Izabela Leszczyna: A coś ciekawszego?)
I szanowni państwo, w związku z tym mamy dzisiaj postanowienie sądu.
(Poseł Rafał Grupiński: Wyrok sądu.)
Przytoczę państwu wyrok sądu, postanowienie
sądu: Sąd Okręgowy w Warszawie X Wydział Karny
Odwoławczy we wskazanym składzie na podstawie
art. 13 §1 Kodeksu karnego wykonawczego postanawia – proszę posłuchać – rozstrzygnąć wątpliwości w ten sposób: uznaje się, że skazana Małgorzata
Zwiercan może sprawować obecnie funkcję komendanta głównego Ochotniczych Hufców Pracy.

Szanowni państwo, a więc pani komendant zgodnie z prawem pełni funkcję komendanta głównego.
Dziękuję bardzo. (Poruszenie na sali, oklaski)

Marszałek:
Dziękuję bardzo.
Ogłaszam 2 minuty przerwy.
(Przerwa w posiedzeniu od godz. 14 min 23
do godz. 14 min 25)

Wicemarszałek
Małgorzata Kidawa-Błońska:
Wznawiam obrady.
Przystępujemy do rozpatrzenia punktu 4. porządku dziennego: Sprawozdanie Komisji Infrastruktury oraz Komisji Rolnictwa i Rozwoju Wsi
o rządowym projekcie ustawy o zmianie ustawy
o gospodarowaniu nieruchomościami rolnymi
Skarbu Państwa oraz ustawy – Prawo budowlane (druki nr 3178, 3178-A i 3179).
Proszę pana posła Kazimierza Chomę o przedstawienie sprawozdania komisji.
Bardzo proszę o spokój na sali.
Bardzo proszę pana posła.

Poseł Sprawozdawca Kazimierz Choma:
Szanowna Pani Marszałek! Wysoka Izbo! Mam
zaszczyt przedstawić sprawozdanie Komisji Infrastruktury oraz Komisji Rolnictwa i Rozwoju Wsi
(Dzwonek) o rządowym projekcie ustawy o zmianie
ustawy o gospodarowaniu nieruchomościami rolnymi Skarbu Państwa oraz ustawy – Prawo budowlane,
druki nr 3178 i 3178-A.
Marszałek Sejmu, zgodnie z art. 37 ust. 1 i art. 40
ust. 1 regulaminu Sejmu, skierowała w dniu 27 kwietnia 2023 r. powyższy projekt ustawy oraz w dniu
9 maja 2023 r. autopoprawkę do Komisji Infrastruktury oraz Komisji Rolnictwa i Rozwoju Wsi do pierwszego czytania. (Gwar na sali, dzwonek)

Wicemarszałek
Małgorzata Kidawa-Błońska:
Bardzo proszę o spokój na sali.

Poseł Sprawozdawca Kazimierz Choma:
Zaproponowane zostały następujące zmiany:
w ustawie z dnia 19 października 1991 r. o gospodarowaniu nieruchomościami rolnymi Skarbu Pań-

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Sprawozdawca Kazimierz Choma
stwa, w celu realizacji zadań związanych ze stabilizacją rynku zbóż w związku z napływem zboża z Ukrainy, proponuje się umożliwienie, aby nadwyżka środków finansowych zasobów własności rolnej Skarbu
Państwa, ustalona na dzień 31 grudnia 2022 r., pozostająca po uregulowaniu zobowiązań zasobu przez
Krajowy Ośrodek Wsparcia Rolnictwa, nie została
wpłacona do budżetu państwa w 2023 r., a przeznaczona na realizację zadań wynikających z art. 24 ust. 10
ustawy z dnia 19 października 1991 r. o gospodarowaniu nieruchomościami rolnymi Skarbu Państwa
w zakresie udzielania pożyczek na zakup środków do
produkcji rolnej, w tym nawozów i środków ochrony
roślin, lub na skup, przechowywanie lub przetwarzanie produktów rolnych.
Zaproponowano również zmiany w ustawie z dnia
7 lipca 1994 r. – Prawo budowlane, w którym zaproponowano zwolnienie z konieczności uzyskania pozwolenia na budowę naziemnych silosów na materiały sypkie o pojemności do 250 m3 i wysokości nie
większej niż 15 m, oraz 1-kondygnacyjnych budynków gospodarczych i wiat o prostej konstrukcji związanych z produkcją rolną, o powierzchni zabudowy
do 300 m2, przy rozpiętości konstrukcji nie większej
niż 7 m i wysokości nie większej niż 7 m, których
obszar oddziaływania mieści się w całości na działce
lub działkach, na których zostały zaprojektowane.
Inwestycje te zostaną objęte obowiązkiem zgłoszenia
budowy.
Ponadto projekt przewiduje zwolnienie z konieczności uzyskania pozwolenia na budowę oraz zgłoszenia budowy 1-kondygnacyjnych budynków gospodarczych i wiat o prostej konstrukcji związanych z produkcją rolną, o powierzchni zabudowy do 150 m2,
przy rozpiętości konstrukcji nie większej niż 6 m i wysokości nie większej niż 7 m, których obszar oddziaływania mieści się w całości na działce lub działkach,
na których zostały zaprojektowane. W celu zachowania bezpieczeństwa konstrukcji projektowana
ustawa przewiduje konieczność dołączenia dokumentacji technicznej w przypadku budynków gospodarczych i wiat o prostej konstrukcji związanych z produkcją rolną, o powierzchni zabudowy do 300 m2,
przy rozpiętości konstrukcji nie większej niż 7 m
i wysokości nie większej niż 7 m, wykonanej przez
projektanta posiadającego odpowiednie uprawnienia
budowlane.
W toku dyskusji zgłoszona została poprawka, która została przegłosowana i przyjęta, propozycja, aby
uprościć procedury uzyskiwania zgody budowlanej
dla obiektów budowlanych służących do przechowywania zboża, tj. placów składowych, hal namiotowych czy silosów zbożowych o maksymalnej pojemności do 5 tys. t, położonych na terenach portów
morskich o podstawowym znaczeniu dla gospodarki
narodowej.
Jeśli chodzi o poprawkę, o której była mowa na
wstępie tego sprawozdania, to ta autopoprawka została zgłoszona w związku z koniecznością wdroże-

33

nia w ramach komponentu E: Zielona, inteligentna
mobilność Krajowego Planu Odbudowy i Zwiększania Odporności, zwanego dalej KPO, reformy E2.3:
Zwiększenie dostępności transportowej, bezpieczeństwa i cyfrowych rozwiązań, czyli mówimy tu o kamieniu milowym nr E5L.
Autopoprawka ta również dostosowuje polskie
przepisy do przepisów rozporządzenia Parlamentu
Europejskiego i Rady Unii Europejskiej 2021/782
z dnia 29 kwietnia 2021 r. dotyczącego praw i obowiązków pasażerów w ruchu kolejowym, Dz. Urz. UE
L 172 z 17 maja 2021 r., str. 1, z późn. zm., które zastępuje rozporządzenie nr 1371/2007 Parlamentu
Europejskiego i Rady z dnia 23 października 2007 r.
dotyczące praw i obowiązków pasażerów w ruchu
kolejowym.
Wdrożenie reformy E2.3 KPO nastąpi przez wprowadzenie obowiązku stosowania art. 9 ust. 2 i 3 rozporządzenia Unii Europejskiej 2021/782 w regionalnych kolejowych przewozach osób od dnia 10 grudnia
2028 r., tj. obowiązku przekazywania pasażerom
informacji o podróży pociągiem przed nią i w jej trakcie w najodpowiedniejszej formie, z uwzględnieniem
potrzeb osób z upośledzeniem słuchu i wzroku.
W projektowanej ustawie wprowadzone zostaną
również odpowiednie zmiany mające na celu dostosowanie prawa krajowego do przepisów rozporządzenia Unii Europejskiej 2021/782, co zapewni właściwe
stosowanie przepisów ww. rozporządzenia w zakresie
kolejowych usług pasażerskich oraz praw i obowiązków pasażera.
Komisja Infrastruktury oraz Komisja Rolnictwa
i Rozwoju Wsi po przeprowadzeniu pierwszego czytania oraz rozpatrzeniu tego projektu ustawy na posiedzeniu w dniu 9 maja 2023 r. wnoszą, aby Wysoki
Sejm uchwalić raczył załączony projekt ustawy. Dziękuję bardzo. (Oklaski)

Wicemarszałek
Małgorzata Kidawa-Błońska:
Dziękuję bardzo.
Sejm ustalił, że w dyskusji nad tym punktem porządku dziennego wysłucha 5-minutowych oświadczeń w imieniu klubów i 3-minutowych oświadczeń
w imieniu kół.
Otwieram dyskusję.
Jako pierwsza głos zabierze pani poseł Małgorzata Chmiel, Koalicja Obywatelska.
Bardzo proszę.
(Poseł Kazimierz Gwiazdowski: Pani marszałek,
a Prawo i Sprawiedliwość?)
Nikt się nie zgłosił z państwa klubu.
(Poseł Kazimierz Gwiazdowski: Jestem.)
To proszę się zgłosić. Wejdzie pan po pani poseł.
(Wypowiedź poza mikrofonem)
Tak, ale nie jest pan zapisany przez sekretariat.
Proszę się zapisać.
Pani poseł Chmiel.
Bardzo proszę.

75. posiedzenie Sejmu w dniu 9 maja 2023 r.

34

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Małgorzata Chmiel:
Dziękuję bardzo.
Szanowni Państwo! Na polskiej wsi mamy kryzys,
który wywołał PiS z powodu swojego nieudacznictwa. Myślicie, że nie robiąc nic, sprawicie, że jakoś to
będzie. Od roku rolnicy i opozycja, my wszyscy ostrzegaliśmy przed dużym problemem, jakim dla polskich
rolników będzie napływ zbóż z Ukrainy. I co? Słyszeliśmy, że wspieramy Rosję i działamy przeciw Ukrainie. Żałosne.
Minął rok, podczas którego mogliśmy przygotować na to rolników i nasz kraj, a jeszcze niedawno
ówczesny minister namawiał rolników, żeby nie sprzedawali zboża, bo będzie droższe. Tymczasem zboże
staniało, i to tak, że rolnicy nie mogą się go pozbyć,
sprzedać jego nadmiaru nawet po kosztach. To oznacza wielkie starty finansowe. Minął rok, podczas
którego ukraińskie zboże płynęło i nie badano go pod
kątem chemii ani zanieczyszczeń, a to powinno być
robione niezależnie od zdjęcia cła. Tymczasem polski
rząd nie przejmuje się zdrowiem Polaków.
Dlaczego obudziliście się dopiero teraz? Przez rok
pozwalaliście zarabiać rożnym spółkom kosztem rolników, a teraz nagle, dopiero gdy PiS poleciał, spadł
w sondażach poparcia wśród rolników, próbujecie coś
zrobić na łapu-capu, byle jak, żeby potem móc oszukiwać w telewizji publicznej i mówić, ile to rząd robi
dobrego dla rolników. Rolnicy nie są tacy głupi, żeby
się nabrać na taką manipulację.
W przedstawionym projekcie ustawy wprowadzacie ułatwienia w Prawie budowlanym i pozwalacie na
budowę magazynów o powierzchni do 300 m2 m.in.
na zboże bez pozwolenia na budowę, a do 150 m2 – bez
pozwolenia, a nawet bez zgłoszenia. Chodzi tu też
o silosy na materiały sypkie o pojemności do 250 m3
i wysokości 15 m – co oznacza, przypominam, pięć
kondygnacji – bez pozwolenia na budowę, większość
tylko na zgłoszenie. Bez inspektora nadzoru, dziennika budowy, projektu, odpowiedzialnego architekta, a przede wszystkim bez konstruktora. Zwracam
uwagę na to, że siła naporu na konstrukcję ścian,
które muszą wytrzymać pełen załadunek takiej hali,
jest bardzo duża. Fundamenty słupów konstrukcyjnych, ściany, zbrojenie, które musi być podwójne przy
tak dużej kubaturze… Naprawdę to nieprawdopodobne. Wymagamy pozwolenia na budowę przy
stawianiu słupa elektrycznego, przy oświetlaniu
ulicy, a tu, przy takich olbrzymich konstrukcjach,
przy takich wielkich natężeniach nawet nie jest
wymagany projekt konstrukcyjny ani architektoniczny. Zwracam uwagę na to, że przy zgłoszeniu
nie trzeba składać projektu architektonicznego z podpisami uprawnionego architekta, czyli pełną odpowiedzialność ponosi rolnik. Pozostaje nam tylko
wierzyć w mądrość samych rolników, w to, że przy
tak dużych kosztach nie będą oszczędzać na nadzorze specjalistów, bo inaczej może to doprowadzić
do katastrof.

Czy rząd ma jakieś wyliczenia odnośnie do tego,
ilu rolników w Polsce będzie stać na wyłożenie tylu
tysięcy złotych, żeby wybudować magazyn na zboże?
Stać będzie nielicznych, wielkich przedsiębiorców
rolnych. A co z tymi mniejszymi rolnikami, którzy
żyją z produkcji rolnej na kilkuhektarowym gospodarstwie? Będą zmuszeni sprzedawać swoje produkty po zaniżonych cenach.
Projekt ustawy zakłada też przekazanie 445 mln zł
z Zasobu Własności Rolnej Skarbu Państwa do Krajowego Ośrodka Wsparcia Rolnictwa na pożyczki dla
rolników lub skup zboża. Kto będzie pilnował tego,
w jaki sposób pieniądze trafią do najbardziej potrzebujących rolników, a nie do swoich?
Klub Koalicji Obywatelskiej mimo wielu wątpliwości poprze projekt ustawy, wierząc, że rolnicy dla
swojego dobra sami będą budować zgodnie ze sztuką
budowlaną, mimo że ten projekt pozwala na o wiele
większą nonszalancję. Wierzymy w mądrość i odpowiedzialność rolników.
Składamy również dwie poprawki, które dotyczą
ograniczenia możliwości przekwalifikowania tak wybudowanych hal. Chodzi o różne inne funkcje, typu
kurniki. Precyzujemy, że mogą to być tylko i wyłącznie hale magazynowe. Dziękuję. (Oklaski)

Wicemarszałek
Małgorzata Kidawa-Błońska:
Dziękuję bardzo, pani poseł.
Bardzo proszę, pan poseł Kazimierz Gwiazdowski, Prawo i Sprawiedliwość.
Przepraszam pana posła, ale w scenariuszu pana
nie było.

Poseł Kazimierz Gwiazdowski:
Pani Marszałek! Panowie Ministrowie! Wysoka
Izbo! W imieniu klubu Prawo i Sprawiedliwość mam
zaszczyt przedstawić stanowisko wobec rządowego
projektu ustawy o zmianie ustawy o gospodarowaniu
nieruchomościami rolnymi Skarbu Państwa oraz ustawy – Prawo budowlane, druk nr 3178.
W celu realizacji zadań związanych ze stabilizacją
rynku zbóż proponuje się umożliwienie tego, aby nadwyżka środków finansowych Zasobu Własności Rolnej Skarbu Państwa w wysokości 445 mln zł nie została wpłacona do budżetu państwa, a przeznaczona
na zakup nawozów i paliwa rolniczego. Umożliwi to
pomoc dla podmiotów skupujących w formie nisko
oprocentowanych pożyczek, co ułatwi skup produktów rolnych od polskich producentów rolnych, w tym
zbóż z nowych zbiorów pozostających w magazynach
własnych gospodarstw rolnych.
Proponowane zmiany w ustawie z dnia 7 lipca
1994 r. – Prawo budowlane przyczynią się do ułatwienia procesu inwestycyjno-budowlanego prowadzonego na terenie gospodarstw rolnych. Wprowadzane

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Kazimierz Gwiazdowski
uproszczenia pozwolą na szybkie i sprawne realizowanie inwestycji budowlanych w gospodarstwach
rolnych, a dzięki zmniejszeniu ilości wymaganych
dokumentów obniżone zostaną także koszty ich realizacji. Nie będzie już konieczności opracowywania
projektu budowlanego, ponoszenia kosztów wykonywania map do celów projektowych oraz kosztów
nadzoru. Pozwolenia na budowę nie będą wymagane w odniesieniu do następujących obiektów: naziemne silosy do 250 m3, jednokondygnacyjne budynki
gospodarcze do 300 m2 i obiekty budowlane służące
przechowywaniu zboża o maksymalnej pojemności
do 5 tys. t, usytułowane w całości w granicach administracyjnych portów morskich.
Szanowni Państwo! Trzeba przyznać, że dzisiaj
silosy to gotowe konstrukcje, które przyjeżdżają do
rolnika. Rolnik to kupuje, podobnie jak budynki gospodarcze, garaże. Jest tylko kwestia złożenia. Były
z tym problemy, bo trzeba było długo czekać na pozwolenie na budowę. Dzisiaj nie trzeba będzie występować o pozwolenie na budowę, wystarczy zgłoszenie. To przyśpieszy proces realizacji tych inwestycji,
które będą dobrze służyć polskiemu rolnictwu.
Wprowadzane zmiany są korzystne dla polskich
rolników, dlatego klub Prawo i Sprawiedliwość będzie głosował za przyjęciem projektu ustawy. Dziękuję bardzo. (Oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Stefan Krajewski,
Koalicja Polska.

Poseł Stefan Krajewski:
Szanowna Pani Marszałek! Panie Ministrze! Wysoka Izbo! Mam zaszczyt przedstawić stanowisko
Klubu Parlamentarnego Koalicja Polska – Polskie
Stronnictwo Ludowe, Unia Europejskich Demokratów, Konserwatyści wobec sprawozdania komisji o rządowym projekcie ustawy o zmianie ustawy o gospodarowaniu nieruchomościami rolnymi
Skarbu Państwa oraz ustawy – Prawo budowlane,
druki nr 3178, 3178-A i 3179.
W komisji trochę dyskutowaliśmy na ten temat.
Te pieniądze są dzisiaj potrzebne na pożyczki, na zakup nawozów, na zakup środków do produkcji. Dotyczy to też zakupu zboża. To wszystko dzisiaj jest
konieczne. Jeżeli reakcja byłaby wtedy, kiedy była
ona oczekiwana przez rolników, przez organizacje
branżowe, przez tych wszystkich, którzy wskazywali ten problem, dzisiaj zboże w większości byłoby
sprzedane, rolnicy mieliby pieniądze i mogliby to kupić. Nie musieliby korzystać z pożyczek. To nie jest

35

to, na co czekają rolnicy na polskiej wsi, czyli pożyczki, dopłaty i tarcze. Trzeba po prostu przewidywać
pewne działania i reagować, kiedy jest na to czas. To
czerwiec 2022 r., lipiec 2022 r., kiedy konkretne rozwiązania się pojawiały. Zamiast tego konkretnego
działania jest zrzucanie winy na wszystkich, nie bierze się odpowiedzialności za brak działania. Dzisiaj
raptem rząd, jak dobry wujek, znajduje kolejne pieniądze, proponuje pożyczki. Te pożyczki mają to do
siebie, że trzeba je później zwracać. Oprócz tych pożyczek rolnicy w wielu miejscach mają kredyty, które
muszą spłacać, zobowiązania, które muszą regulować. A przypomnę, że zmienia się chociażby cena
mleka w skupie: z ponad 3 zł w najlepszych zakładach, które już płaciły prawie 3,5 zł, do 2 zł, 2,20 zł,
1,50 zł czy 1,70 zł w mniejszych zakładach, które też
dzisiaj mówią, że jeśli nie będzie reakcji, to podzielą los producentów zboża, przetwórców. To jest oczywiście ważne, żeby te działania prowadzić. Te pieniądze na pewno są potrzebne, ale nie tak to powinno wyglądać.
Druga część dotyczy zmian w Prawie budowlanym.
Czy wam naprawdę, drodzy rządzący, wynik wyborów
już wszystko przesłania? Czy myślicie, że propagandą wszystko załatwicie? Bo wszystko jest ważne. Te
uproszczenia, o których tutaj tyle było mówione,
oczywiście warto by poprzeć, tylko czym innym jest
postawienie gotowego silosu, który ma atest, został
już przygotowany, a czymś innym jest budowa silosu.
Bo tu nikt nie powie, że mają być stawiane tylko gotowe konstrukcje. Każdy będzie mógł sobie taki silos
pobudować. Ma spełnić odpowiednie parametry i tyle.
Naprawdę naoglądałem się w swoim życiu zawodowym budynków, których stropy nie wytrzymały, bo
rolnik postanowił, że wolne poddasze zasypie zbożem. I oczywiście powierzchni magazynowej było
dużo, sypał do samego dachu, ale strop nie wytrzymał. Żebyśmy się za chwilę nie zastanawiali, co było
przyczyną jakiejś katastrofy, jakiegoś zdarzenia,
gdzie mogą zginąć ludzie – czy ci, którzy będą pracować przy tym zbożu, czy zupełnie przypadkowi. Bo
jeżeli to będzie robione bez żadnego pozwolenia czy
zgłoszenia, jeżeli to stanie przy samej granicy działki i na skutek późniejszego obciążenia tym zbożem,
tymi materiałami sypkimi ściana, konstrukcja nie
wytrzyma, to będzie znowu zastanawianie się, co nie
wypaliło, co się po drodze stało, że ten budynek nie
wytrzymał. To jest bardzo ważny problem, bo naprawdę nie tylko sami rolnicy, ale często firma, która
będzie to budować, przekonają się, że wcale tego nie
trzeba robić aż tak mocno i stabilnie. A przypomnę,
że to nie będą wiaty, w których stoją maszyny rolnicze, to nie będą wiaty, gdzie będą składowane jakieś
części czy deski (Dzwonek), tylko będą to pomieszczenia zasypywane ogromnymi ilościami zboża czy materiałów sypkich.
Dlatego też składam poprawkę na ręce pani marszałek. Oczywiście od jej przyjęcia będziemy uzależniać dalsze poparcie dla tej ustawy. Dziękuję bardzo.
(Oklaski)

75. posiedzenie Sejmu w dniu 9 maja 2023 r.

36

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Marcin Kulasek, Lewica.

Poseł Marcin Kulasek:
Szanowna Pani Marszałek! Wysoka Izbo! Na wsi
się gotuje. Rolnicy po raz kolejny czują się oszukani
przez Prawo i Sprawiedliwość. Polski rynek został
zalany ukraińskim zbożem, drobiem i ukraińskimi
owocami. Tymczasem rząd zgłasza ustawę, która
mówi, że wiaty i budynki gospodarcze o określonych
parametrach rolnicy będą mogli budować bez pozwolenia na budowę. Rolnikom to się spodoba. Poprzemy
to rozwiązanie, ale trudno nie zauważyć, że jest ono
obok głównych trosk polskich rolników.
Trochę bliżej codziennych trosk rolników jest
przepis mówiący o budowie silosów na zboże. Takie
silosy polskim rolnikom się przydadzą, ale te silosy
nie powstają z powodu nadmiernej biurokracji, lecz
dlatego, że rolników nie stać na te inwestycje. O tanich kredytach inwestycyjnych czy dopłatach do budowy silosów ustawa milczy. Są natomiast pożyczki
na zakup środków produkcji, w szczególności nawozów, środków ochrony roślin oraz energii i paliwa
rolniczego. Tanie kredyty się przydadzą, bowiem
Grupy: Orlen i Azoty od ponad roku nie mają litości
dla polskich rolników. Jednak nie drogie nawozy, nie
drogie paliwo i nie drogi prąd najbardziej burzą krew
naszych rolników. Jest to zdrada polskiej wsi, jaka
dokonała się w Brukseli przez rząd Prawa i Sprawiedliwości, nie pierwsza i nie ostatnia. PiS podzielił
producentów rolnych na tych, którzy zasługują na
ochronę i na tych, którzy zostaną rzuceni ukraińskiej
konkurencji na pożarcie. Producenci zboża i rzepaku
mogą spać spokojnie. Producentów drobiu, jaj i owoców miękkich czekają bezsenne noce. PiS zdradził
producentów drobiu, jaj i owoców miękkich. Na Warmii i Mazurach, które reprezentuję w Sejmie, jest
wielu drobiarzy. Nastroje wśród nich nie są przyjemne dla Prawa i Sprawiedliwości. PiS kolejny raz zdradził polskich producentów rolnych.
Polska jest od lat numerem jeden wśród producentów mięsa drobiowego w Unii Europejskiej. 20%
produkcji drobiu w Unii to nasza produkcja. Blisko
3,2 mld euro to wartość eksportu mięsa i podrobów
drobiowych z Polski. Jeśli jednak rząd nadal będzie
udawał, że nic się nie dzieje, to polskie drobiarstwo
legnie w gruzach. Jeśli rząd nie będzie bronił polskiego drobiarstwa przed nieuczciwą konkurencją z Ukrainy, konkurencją ze strony oligarchów, którzy łamią
wszystkie normy produkcji, to branża upadnie, a dziesiątki tysięcy rolników zbankrutuje. Czy tego chce
rząd? Czy tego chce minister Robert Telus?
Ludzie wzięli kredyty na rozwój produkcji, budowę nowych, nowoczesnych kurników spełniających
normy unijne. Tymczasem zabija ich konkurencja

z Ukrainy, gdzie nie ma żadnych norm. A rząd udaje,
że tego nie widzi. A minister odwraca wzrok w inną
stronę.
Apeluję do ministra Telusa. Niech pan spojrzy
w oczy polskich rolników, polskich drobiarzy i jeśli
wytrzyma pan ich spojrzenie, to niech pan bierze się
do roboty. Inaczej będzie pan grabarzem polskiego
rolnictwa, a na pewno polskiego drobiarstwa. Dziękuję. (Oklaski)
(Głos z sali: Co pan wygaduje?)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Janusz Korwin-Mikke,
Konfederacja.

Poseł Janusz Korwin-Mikke:
Pani Marszałek! Wysoka Izbo! Jak zawsze mamy
problem polegający na tym, że socjalizm to ustrój, który bohatersko pokonuje trudności nieznane w żadnym
innym ustroju. Mówi się np., że rząd oszukał rolników, ale przecież gdyby rządowi nie wolno było rolnikom niczego obiecywać, to nie mógłby rolników
oszukać. (Oklaski) Tylko dlatego że rządowi wolno
rolnikom coś tam obiecać, wbrew zasadom wolnego
rynku, oni potem czują się oszukani. I teraz rząd
próbuje to odkręcić, okłamując ich po raz drugi.
Co jest tak naprawdę przyczyną tego wszystkiego? W tym wypadku mówi się, że ziarno ukraińskie
nie spełnia norm europejskich. To co jest przyczyną?
Przyczyną są normy europejskie. Gdyby nie było
norm europejskich, nie byłoby problemu obchodzenia
norm europejskich. (Oklaski) Najpierw wprowadza
się normy, potem mówi się, że wszyscy muszą te normy spełniać, a potem pozwala się sprowadzać ziarno,
które tych norm nie spełnia. To jak ludzie mają się
czuć nieoszukani? To samo jest z drobiem, z owocami,
na każdym kroku, prawda? Wprowadzamy absurdalne
przepisy o ochronie klimatu, o walce z COVID-em
i coś tam, a jak to się obchodzi, to ktoś ma z tego
oczywistą korzyść, tak? To żeby nie dać tej korzyści,
wystarczy nie wprowadzać tych przepisów.
Tutaj socjalizm łamie podstawową zasadę godności człowieka, która brzmi: chcącemu nie dzieje się
krzywda. Oto słyszę, jak wszyscy biadolą, że jak
się pozwoli rolnikom samym budować silosy albo
składować zboże, gdzie chcą, to im się pozarywają
sufity. To jest, do cholery jasnej, ich sufit, ich problem. A jeżeli rolnik z tego powodu zginie, to jest to
jego problem, będzie jednego idioty mniej, prawda?
Selekcja naturalna powinna obowiązywać. Chyba
wierzymy w Karola Darwina. Jak nie, to jest to jakieś
nieporozumienie. (Oklaski)
Tak że, proszę państwa, przyczyną całego zła jest
oczywiście poprzednia ingerencja rządu, a nie jakieś

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Janusz Korwin-Mikke
tam dziwne zdarzenia, które zachodziły, i rolnicy
mają prawo być wściekli, bo rolnicy nie są po to, żeby
rząd im coś dawał co chwilę. Przypomnijmy, że najpierw musiałby im zabrać, żeby coś im dać, więc oni
sobie nie życzą, żeby im zabierać i dawać.
Mówimy, że rolnicy mają za drogie paliwo. Ale kto
powoduje, że jest drogie paliwo? To my nakładamy
akcyzę na paliwo, tak? W tej chwili Orlen został zmuszony do rezygnacji z paliwa rosyjskiego. 27 mln
dziennie dopłacamy. Kto dopłaca? Przecież nie rząd
dopłaca, tylko ci rolnicy, nie tylko rolnicy, ale wszyscy
do tego dopłacają.
Rząd wpadł na ten genialny pomysł i rząd jest za
to odpowiedzialny. Dlatego też – powtarzam jeszcze
raz – zanim rząd przystąpi do jakichś ingerencji,
niech sobie pomyśli, jak za pół roku, rok, 2 lata czy
5 lat będzie musiał za to przepraszać.
Proszę państwa, mógłbym tak kontynuować jeszcze przez 2 godziny, ale pozwolę sobie na tym skończyć. Dziękuję za uwagę. (Oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Mirosław Suchoń, Polska 2050.

Poseł Mirosław Suchoń:
Bardzo dziękuję.
Szanowna Pani Marszałek! Panie Ministrze! Wysoka Izbo! Mam zaszczyt przedstawić stanowisko
Koła Parlamentarnego Polska 2050 w sprawie rządowego projektu ustawy o zmianie ustawy o gospodarowaniu nieruchomościami rolnymi Skarbu Państwa oraz ustawy – Prawo budowlane po przedstawieniu sprawozdania komisji.
Szanowni Państwo! Pierwotny projekt ustawy
dotyczył de facto dwóch obszarów. Pierwszy związany był z kwestiami finansowania nisko oprocentowanych pożyczek. Przepisy, które zostały zaproponowane, zmierzały do tego, aby nadwyżka środków finansowych Zasobu Własności Rolnej Skarbu Państwa
nie była wpłacana do budżetu, tylko właśnie finansowała nisko oprocentowane pożyczki. Natomiast
drugim obszarem tej ustawy były regulacje dotyczące kwestii budowy silosów i innych budynków do
przechowywania zboża.
Oczywiście ta ustawa w pierwotnej wersji jest
ustawą, która ma stanowić taki proces naprawczy
wobec skutków błędów popełnionych przez rząd PiS,
który to rząd PiS wielokrotnie oszukał rolników
w sprawie ukraińskiego zboża, w sprawie sytuacji
na rynku skupu zboża, a teraz, ratując twarz, pró-

37

bujący cokolwiek naprawić, składa właśnie tego
typu projekty.
Niemniej jednak już w trakcie procedowania okazało się, że do projektu została zgłoszona poprawka
dotycząca transportu kolejowego. Co transport kolejowy ma wspólnego z kwestiami dotyczącymi rolnictwa, wie tylko polski rząd i chyba nikt więcej na
świecie. Niemniej jednak jest to próba wprowadzenia
do obrotu prawnego tylnymi drzwiami bardzo istotnych wyłączeń w zakresie prawa kolejowego, które
to wyłączenia będą bardzo skutkowały bardzo negatywnym działaniem na rzecz klientów. W związku
z tym na ręce pani marszałek składam poprawki,
które mają za zadanie wykreślić z tego projektu kwestie dotyczące kolejnictwa.
Szanowny Panie Ministrze! To rozwiązanie i te
rozwiązania, które znalazły się w tym projekcie, są
nieprzyzwoite, sprzeczne z zasadami prawidłowej
legislacji i absolutnie niekorzystne dla Polek i Polaków. Chcecie wyłączyć możliwość informowania obywateli np. o tym, jakie pociąg będzie miał opóźnienia.
Chcecie wyłączyć w tej ustawie, dotyczącej rolnictwa,
np. obowiązek zapewnienia miejsc dla osób z rowerami (Dzwonek) w środkach transportu publicznego.
Chcecie wyłączyć w tych przepisach obowiązek odszkodowania w sytuacji, kiedy pociąg się spóźnia. To
jest nieprzyzwoite, to jest szkodliwe dla obywateli. Ja
nie wiem, dlaczego to chcecie przepchnąć, ale wiem,
dlaczego ukrywacie to w tej ustawie.

Wicemarszałek
Małgorzata Kidawa-Błońska:
Dziękuję bardzo.

Poseł Mirosław Suchoń:
Pani marszałek, na pani ręce składam te dobre
poprawki. Proszę Wysoką Izbę o ich przyjęcie.

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pani poseł Joanna Senyszyn.
(Poseł Janusz Korwin-Mikke: Nie ma.)
Nie ma pani poseł.
Pan poseł Dobromir Sośnierz, Wolnościowcy.
Nie ma pana posła.
Pani poseł Hanna…
(Poseł Dobromir Sośnierz: Jestem.)
Jest pan poseł Sośnierz.
Bardzo proszę.
(Poseł Janusz Korwin-Mikke: A pani Senyszyn
przeprasza, bo się źle czuję.)
Dziękuję za informację.

75. posiedzenie Sejmu w dniu 9 maja 2023 r.

38

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Dobromir Sośnierz:
Naprawdę tak rzadko zdarza się, żeby ten Sejm
zamiast odbierać nam wolność, w czymkolwiek nam
ją zwracał, w czymkolwiek ją poszerzał. Tutaj mamy
oczywiście skutek jakiegoś wieloletniego bankructwa
tych wszystkich państwowych programów budowlanych i wobec tego nawet PiS już rozumie, że trzeba
czasami poluzować śrubę. Co wtedy powinna zrobić
opozycja? Opozycja powinna wtedy wyjść i zachęcać
rząd: Czemu tak mało, czemu więcej nam wolności
nie zwrócicie, przecież my chcemy jeszcze więcej budować, jeszcze więcej decydować sami o sobie na swoich własnych działkach.
(Poseł Janusz Korwin-Mikke: Hosanna, hosanna!)
To jest normalne, to jest stan domyślny, że ja na
swojej działce mogę budować bez pytania kogokolwiek o zdanie to, co mi się podoba. Powinny być co
najwyższej od tego wyjątki, kiedy muszę kogoś zapytać, a nie odwrotnie. Ale co robi opozycja w rzeczywistym świecie? Co robi nasza lewicowa opozycja?
Ano biadoli, że co to będzie. Pani Chmiel płacze po
prostu, bez dziennika budowy, bez kierownika, bez
zezwolenia, bez pieczątki, olaboga, co to będzie?
Świat się zawali.
(Poseł Małgorzata Chmiel: Panu coś się stało
z głową.)
Normalnie będzie, tak jak zawsze było: ludzie budowali i dbali o to, żeby im się na łeb nie zawaliło,
tak i nadal tak będzie. Proszę pani, ludzie nie wychodzą z czwartego piętra przez okno nie dlatego, że jest
zakaz wychodzenia z czwartego piętra przez okno,
tylko dlatego że nie chcą się zabić. (Oklaski) A niektórzy wychodzą i jak wychodzą, to jest ich problem.
Albo nie chodzą bez czapki w zimę nie dlatego, że jest
nakaz noszenia czapki, tylko dlatego, że nie chcą
zmarznąć, złapać zapalenia zatok czy czegoś takiego.
I nie trzeba do tego ustawy. A jak chodzą i się rozchorują, to jest znowu ich sprawa. Tak samo, jak słusznie zauważył poseł Korwin-Mikke, jeśli komuś się
zawali na głowę, to jest to jego sprawa, jego odpowiedzialność. Jak się zawali komuś na głowę, to on będzie za to odpowiadał i będzie płacił odszkodowanie
do końca życia za to, że komuś coś zrobił. To nie przepisy są na to odpowiedzią, tylko właśnie surowa odpowiedzialność ludzi, którzy coś zrobią nie tak.
Przypomnijmy sobie, jak straszyliście domami bez
pozwolenia. To niedawno było. I co? Zawaliło się coś?
A ja przypomnę, co się zawaliło, bo któryś poseł
z opozycji przypomniał to na posiedzeniu komisji, jak
się zawaliły Międzynarodowe Targi Katowickie.
(Poseł Konrad Berkowicz: Z pozwoleniami.)
Z pozwoleniami wszystkimi. I co? I kto za to odpowiada? To wy za to w takim razie odpowiadacie,
bo uchwaliliście takie prawo, że to się stało możliwe.
(Oklaski)
Ale żeby nie było tylko w jedną stronę, to wytłumaczcie mi, co w tej ustawie robią art. 1 i art. 3? Ten
pierwszy nagle z prawa budowlanego przeskakuje na
jakieś dopłaty, a ten trzeci to już jest w ogóle jakiś

kosmos. Jakieś zmiany w systemach kolejowych, w informowaniu o czymś tam, wyjątki, co w ogóle wikła
nas w jakąś kolizję z prawem europejskim. To przecież podniosło Biuro Legislacyjne, że nie można tak
robić, bo to jest ustawa, która de facto jest realizacją
prawa europejskiego, bo jeśli tylko jeden punkt zmienia prawo europejskie, to cała ustawa w ten tryb
wchodzi, w związku z tym powinna być uchwalana
w innym trybie. Więc co wy robicie? Przecież macie
tu większość, czemu musicie ciągle odstawiać takie
legislacyjne dziadostwo? Zróbcie to jak ludzie. Macie
większość przy wszystkim, co sobie wymyślicie. Podzielcie to na dwa projekty i przeprocedujcie normalnie. (Dzwonek) Po co to dziadostwo? (Oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pani poseł Hanna Gill-Piątek,
poseł niezrzeszony.

Poseł Hanna Gill-Piątek:
Szanowna Pani Marszałek! Wysoka Izbo! Nie mamy
wątpliwości, że rolnikom trzeba w tej chwili pomóc
i staramy się pomagać, jak tylko możemy. Oczywiście
to są wyniki błędów rządu i zaniedbań wielomiesięcznych. Natomiast przy tych dobrych intencjach czasami pojawiają się wątpliwe rozwiązania.
(Poseł Janusz Korwin-Mikke: Pani ich posądza
o dobre intencje.)
I tak się stało w tej ustawie, niestety, ponieważ
stwarza ona w mojej opinii bardzo szeroką lukę, taki
wyjątek, że pozwolenia na budowę nie trzeba stosować – uwaga! – do jednokondygnacyjnych budynków
gospodarczych; to jest jeden wypadek. A drugi dotyczy wiat o prostej konstrukcji związanych z produkcją rolną. O ile w wypadku silosów, wiat wiemy, co to
mniej więcej jest, bo to jest przeznaczenie magazynowe, o tyle jednokondygnacyjne budynki gospodarcze to może być praktycznie wszystko.
(Poseł Janusz Korwin-Mikke: No i dobrze.) (Oklaski)
Dlatego też jeżeli ta ustawa ma rzeczywiście służyć temu, żeby rolnicy mogli w łatwiejszy sposób magazynować, przechowywać zboże, dobrze by było to
uściślić, do czego wszystkich państwa naprawdę bardzo serdecznie zachęcam. Żeby np. dopisać tutaj
funkcję magazynową. Wiem, że taką poprawkę złoży
Koalicja Obywatelska.
(Poseł Małgorzata Chmiel: Złożona.)
Bardzo dziękuję partii Zielonych również za przychylenie się do tego wniosku. Pamiętacie państwo,
jak podczas COVID-u mieliśmy np. taką sytuację na
posiedzeniu Komisji Zdrowia, że ci, którzy równocześnie uczestniczyli w pracach Komisji Infrastruktury,
ostrzegali, że przepisy, które rozregulowują możliwość stawiania niezgodnie z planem jakichś budynków na cele walki z COVID-em – i to było bardzo

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Hanna Gill-Piątek
szeroko sformułowane – że to może tworzyć taką lukę
w prawie, która jest bardzo podobna do przepisów, nad
którymi procedujemy. I wtedy rzeczywiście zaowocowało to tzw. apartamentami COVID-owymi, czyli
w środku spokojnego osiedla domków jednorodzinnych wyrastał nagle 8-piętrowy apartamentowiec, do
granicy działki dopchany, tylko dlatego że ktoś mówił,
że on jest na sanatorium COVID-owe, ale potem to już
był zwykły deweloperski apartamentowiec.
A więc warto te przepisy uściślić, dlatego że wszyscy chcemy jak najbardziej rolnikom pomóc, natomiast chodzi o to, żebyśmy nie wylali tutaj dziecka
z kąpielą. Dziękuję bardzo. (Oklaski)

Wicemarszałek
Małgorzata Kidawa-Błońska:
Bardzo dziękuję.
Przystępujemy do pytań.
Czas na zadanie pytania – 1 minuta.
Pierwsze pytanie, pani poseł Senyszyn.
Nie ma jej.
Pan poseł Grzegorz Braun, Konfederacja.
Bardzo proszę.

39

chowywać zboże. Ale dzisiaj chyba największym problemem jest to zboże, które przyjechało do nas z Ukrainy, a nie zostało stąd wywiezione. I z jednej strony
szukamy miejsca, gdzie je składować, a z drugiej
strony pod nadzorem ABW zostają sprzedane ogromne magazyny przy granicy polsko-ukraińskiej na
Podkarpaciu – Korczowa Dolina. Kupuje je oligarcha,
który ma powiązania z rosyjskim reżimem, i wszystko jest okej. Czy nie należałoby się dzisiaj zastanowić
nad tymi miejscami, gdzie dzisiaj mamy tory kolejowe, takimi jak w Jeleniej Górze na ul. Krakowskiej?
Tam od wielu, wielu lat był magazyn, gdzie było przechowywane zboże, a później, po zmianach ustrojowych, niestety to się pozmieniało. Zamiast (Dzwonek)
budować, dawać te wszystkie pieniądze dla rolników,
czy nie lepiej wykorzystać te miejsca, które już są,
zagospodarować je i tam przechowywać to zboże,
które przyjedzie do nas z Ukrainy, a nie wypłynie
dalej? Dziękuję.

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Mirosław Suchoń, Polska 2050.

Poseł Grzegorz Braun:
Szczęść Boże!
Panie Ministrze! Wykorzystam te krótkie sekundy, żeby zgłosić wniosek przeciwny do wniosku pani
poseł Gill-Piątek. Proszę niczego nie uściślać, błagam, błagam. (Oklaski) Liczę na to, że w tej groteskowej ustawie, w tym patchworku, prawda, trochę
o kolei, trochę o wiatach, trochę o budownictwie – że
w tej ustawie tworzycie interesującą lukę prawną, którą za chwilę zagospodaruje jakiś Drzymała, postawi
wiatę magazynową, w której będzie magazynował
swoje dzieci, oby jak najliczniej (Oklaski), i będzie to
robił bez pozwolenia. I jak jacyś pańscy urzędnicy
tam zbłądzą, to narodzi się z tego epicka historia
walki polskiego patrioty z reżimem eurokołchozowym warszawskim. A więc błagam: proszę niczego
nie uściślać. (Oklaski)

Wicemarszałek
Małgorzata Kidawa-Błońska:
Dziękuję bardzo.
Pan poseł Robert Obaz, Lewica.

Poseł Robert Obaz:
Pani Marszałek! Wysoka Izbo! Panie Ministrze!
To dosyć ciekawa ustawa, która pozwala rolnikom
budować nowe miejsca, silosy, tam gdzie będą prze-

Poseł Mirosław Suchoń:
Bardzo dziękuję.
Pani Marszałek! Panie Ministrze! Wysoka Izbo!
Panie ministrze, mam prośbę o udzielenie odpowiedzi na piśmie. Bardzo bym prosił o informację, jaki
jest dzisiaj stan, jeżeli chodzi o zboże, o przechowywanie zboża. Ile znajduje się w magazynach, ile znajduje się u rolników? Jak państwo oceniają, ile powierzchni do przechowywania, ile pojemności do
przechowywania może powstać po przyjęciu tego
projektu ustawy? Jak państwo szacują, w jaki sposób
zabezpieczy to potrzeby rolników przed żniwami tegorocznymi? Bo tak naprawdę tu jest, wydaje się,
problem, który jeszcze niewiele osób dostrzega – magazyny dzisiaj są wypełnione, rolnicy przechowują
zboże u siebie, a dodatkowo jeszcze czekają nas zbiory prawdopodobnie dobre, czyli urodzaj. Pytanie: Jak
(Dzwonek) będzie to wyglądało i jaki będzie bilans na
koniec żniw tegorocznych? Dziękuję bardzo.

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Jarosław Rzepa, Koalicja Polska.

75. posiedzenie Sejmu w dniu 9 maja 2023 r.

40

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Jarosław Rzepa:
Pani Marszałek! Wysoka Izbo! Panie Ministrze!
Pierwsze pytanie, którego z tej mównicy dzisiaj jeszcze nikt nie zadał. Są ludzie, przedsiębiorcy, którzy
mają magazyny i skupili zboże po wysokich cenach.
Dzisiaj to zboże jest w magazynach. Oni mogliby kupować od rolników, ale nie mają co zrobić z tym drogim, które kupili. O tym ministerstwo w ogóle nie
mówi.
Drugie pytanie, panie ministrze, wprost do pana,
bo rolnicy w Szczecinie 71 dni strajkują pod KOWR-em
i to z pana inicjatywy została podpisana tak niekorzystna umowa z dzierżawcą na 19 lat, panie ministrze. Z pana inicjatywy, panie ministrze.
(Głos z sali: Na kłamstwo nie pozwolę, na kłamstwo nie pozwolę,)
I niestety nie potraficie się z tego wycofać, a rolnicy nadal produkują.
Kolejna rzecz, o którą chciałbym po raz trzeci dzisiaj zapytać. Panie ministrze, gdzie rolnicy mogą
sprzedawać to zboże? Bo na Pomorzu Zachodnim
pytają: gdzie? Pana kolega, pana szef powiedział, że
30% już zostało wyeksportowane. (Dzwonek) Tylko
przez kogo i jak? Fatamorgana chyba, panie ministrze. (Oklaski)

Wicemarszałek
Małgorzata Kidawa-Błońska:
Pan poseł Andrzej Grzyb, Koalicja Polska.

Poseł Andrzej Grzyb:
Pani Marszałek! Wysoka Izbo! Szanowny Panie
Ministrze! Oczywiście to, co jest podstawowym problemem, to jest to, że napłynęło zboże, którego nie
potrzebowaliśmy na polskim rynku. W sposób niewłaściwy zareagowaliśmy w tej sprawie.
Jeśli chodzi o wszystkie ułatwienia, które mają
doprowadzić do budowania infrastruktury w gospodarstwach rolnych – dobrze, że one są odchudzane od
strony administracyjnej, tylko że one nie są też odchudzane od strony kontrolnej. Przecież nadzór budowlany i tak będzie miał obowiązek sprawdzania
tych inwestycji. W razie gdy się coś wydarzy, będzie
np. skarga sąsiedzka, to najpierw ta skarga sąsiedzka trafi do starosty. W związku z tym kwestia lokalizacji. Wiadomo, że jak się upraszcza, to również to
uproszczenie ma tendencję do jeszcze większego
uproszczenia. I pytanie w tym zakresie: Czy państwo
macie opinię w tej sprawie Związku Gmin Wiejskich,
czy państwo macie opinię w tej sprawie również
Związku Powiatów Polskich i jaka jest ta opinia?
Dziękuję bardzo. (Oklaski)

Wicemarszałek
Małgorzata Kidawa-Błońska:
Dziękuję bardzo.
Pan poseł Grzegorz Lorek, Prawo i Sprawiedliwość.

Poseł Grzegorz Lorek:
Szanowna Pani Marszałek! Panie Ministrze! Panie i Panowie! W przestrzeni medialnej pojawiają się
informacje dotyczące tego, co można wybudować.
Specjalnie podaję to w taki sposób, w jaki podano to
na wielu portalach. Czy jest to możliwe, żeby na zgłoszenie można było wybudować chlewnię pod szyldem
zgłoszonego pomieszczenia gospodarczego? Jest taka
obawa. Wiem, o co chodzi – chodzi po prostu o wybudowanie magazynów zbożowych. Wszystko jedno, czy
określimy to elewatorem, czy określimy to magazynem. Na wsi, na portalach lokalnych już pojawiają
się informacje, że będzie można postawić chlewnię
na zgłoszenie. Bardzo proszę o odpowiedź: Tak czy
nie? Dziękuję. (Oklaski)

Wicemarszałek
Małgorzata Kidawa-Błońska:
Dziękuję bardzo.
Pani poseł Małgorzata Tracz, Koalicja Obywatelska.

Poseł Małgorzata Tracz:
Pani Marszałek! Wysoka Izbo! Propozycja uproszczenia budowy naziemnych silosów na materiały
sypkie nie budzi żadnych wątpliwości i jest dobrym
rozwiązaniem w obecnej kryzysowej sytuacji, choć
spóźnionym. Obawy o nadużycia budzi jednak możliwość budowy jednokondygnacyjnych budynków
gospodarczych bez zezwoleń i bez zgłoszenia. Tak
sformułowane przepisy mogą pozwolić na powstawanie w nowych budynkach kurników i chlewni
poza kontrolą. Proponowane powierzchnie o wielkości 150 m2 i 300 m2 są na tyle duże, by pomieścić
tę uciążliwą dla ludzi i środowiska produkcję, a nawet wybudować w tym celu obok siebie kilka czy kilkanaście budynków, które utworzą fermę.
Panie Ministrze! Czy mamy gwarancję, że te
nowe budynki będą magazynami zboża, a nie miejscem uciążliwej, niezgodnej z przepisami hodowli, że
nie zaczną powstawać małe hodowle tworzące wspólnie niekontrolowaną fermę? Proszę o jasną odpowiedź, o odpowiedź na piśmie i o poparcie poprawek
Koalicji Obywatelskiej (Dzwonek), które uściślają
funkcje tych budynków.

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pani poseł Małgorzata Chmiel,
Koalicja Obywatelska.

Poseł Małgorzata Chmiel:
Pani Marszałek! Wysoka Izbo! Chciałam zapytać
pana ministra, czy pan minister, rozmawiając z rolnikami, uświadomił ich, że to na nich będzie spoczywała odpowiedzialność, jeśli zawalą się te konstrukcje, które będą realizować bez pozwoleń na budowę,
a większość nawet bez zgłoszenia.
(Poseł Janusz Korwin-Mikke: Ale oni to wiedzą.)
Zgłoszenie, jak wiemy, też nie wymaga projektu
konstrukcyjnego, projektu architektonicznego. Nie
ma odpowiedzialnej za to osoby. To rolnicy będą za
to odpowiadać. Czy oni o tym wiedzą?
Pytam się: Dlaczego tak długo, przez rok, zwlekaliście z pomocą dla rolników? W tym czasie kilka firm
nieźle się obłowiło kosztem polskich rolników. Dlaczego przez rok nie reagowaliście na nasze sygnały?
Tyle razy mówiliśmy, że sytuacja jest alarmująca.
Rolnicy się do was zwracali (Dzwonek), pisali do ministerstwa. Dziękuję. (Oklaski)

Wicemarszałek
Małgorzata Kidawa-Błońska:

że chodzi o to, że rolnicy mają udawać się zbiorowo
do gminy i rząd będzie fundował im jakieś przejazdy,
które są gratisowe. Dziękuję bardzo.
Pani marszałek, bardzo przepraszam, ale to dotyczy tej ustawy.

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Rafał Adamczyk,
Lewica.
Bardzo proszę.

Poseł Rafał Adamczyk:
Pani Marszałek! Wysoka Izbo! Panie Ministrze!
Projekt dotyczy stabilizacji rynku zbóż w związku
z napływem zboża z Ukrainy, ale ja chciałem zadać
kilka pytań. Czy budowane w takim systemie obiekty będą miały jakiekolwiek odbiory? Czy będzie prowadzona jakakolwiek dokumentacja techniczna? Czy
w ramach tych inwestycji wydane zostanie wskazanie, nakaz, sugestia, żeby te obiekty były ubezpieczane przez rolników?
Przechodzę do podsumowania. Słyszy się w kuluarach, że wygląda to jak rozwiązywanie problemu
z cukrem w filmie „Kariera Nikosia Dyzmy”. Dziękuję. (Oklaski)

Dziękuję bardzo.
Pan poseł Jan Szopiński, Lewica.

Wicemarszałek
Małgorzata Kidawa-Błońska:

Poseł Jan Szopiński:

Dziękuję.
Pan poseł Zdzisław Wolski, Lewica.

Pani Marszałek! Panie Ministrze! Wysoka Izbo!
Przepisy będą wdrożone po zakończeniu realizacji
projektu „Wspólny bilet”. Chodzi o nowy system centralnej rezerwacji miejsc i sprzedaży biletów zgodnie
z założeniami „Wspólnego biletu”, który zgodnie z planem ma być współfinansowany w ramach KPO. Projekt zakłada m.in. zapewnienie funkcjonalności związanej z informacją pasażerską.
Szanowni Inżynierowie Budownictwa w Polsce!
Mówię o zmianie ustawy, która nosi nazwę ustawa
– Prawo budowlane, ale obecny rząd daje wam to.
Podczas czytania o prawie budowlanym, będziecie
czytać o zmianie dotyczącej biletów.
Drodzy Rolnicy! Kiedy będziecie budować te nowe
silosy, będziecie musieli czytać w tych przepisach
o kwestiach dotyczących biletów kolejowych. Przykro
mi, ale to nie z mojej winy. Czy tak powinno być
w Polsce stanowione prawo? (Dzwonek) Po co w ustawie – Prawo budowlane kwestia przejazdów pasażerskich i biletów? Zupełnie tego nie rozumiem. Chyba,

41

Poseł Zdzisław Wolski:
Pani Marszałek! Wysoka Izbo! Ustawa rozszerza
katalog inwestycji niewymagających projektu, pozwolenia na budowę, kierownika budowy m.in. o silosy o pojemności do 250 m3 i wysokości 15 m, a więc
duże silosy. Wynikające z takich procedur ryzyko
katastrof budowlanych też jest duże.
Mam pytanie. Czekamy, zresztą Unia Europejska
tego wymaga, na cyfryzację wielu procesów, ułatwienia formalne. Zapowiadano również pilną cyfryzację
Prawa budowlanego. Odbyły się dyskusje dotyczące m.in. tych rozwiązań, o których rozmawiamy,
a przy okazji miały być one wprowadzone. Skoro
wprowadzamy je w tej ustawie, to mam pytanie: Czy
nad tą ustawą o cyfryzacji Prawa budowlanego będziemy procedować szybko, czy z poślizgiem? Dziękuję. (Dzwonek)

75. posiedzenie Sejmu w dniu 9 maja 2023 r.

42

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Wicemarszałek
Małgorzata Kidawa-Błońska:

Wicemarszałek
Małgorzata Kidawa-Błońska:

Dziękuję bardzo.
Pan poseł Konrad Berkowicz, Konfederacja.

Dziękuję bardzo.
Pan poseł Marek Dyduch, Lewica.

Poseł Konrad Berkowicz:

Poseł Marek Dyduch:

Szanowni Państwo! Szkoda, że musiało dojść do
kryzysu, żeby Prawo i Sprawiedliwość targnęło się
na coś takiego jak deregulacja Prawa budowlanego.
Szkoda, że zdejmujecie te regulacje tylko w przypadku budowy silosów. Szkoda, że nie dotyczy to innych
budowli, np. budynków mieszkalnych, które ludzie
też budują na własnej ziemi, dla siebie, na własną
odpowiedzialność, więc chyba bardziej niż urzędnikowi zależy im na tym, żeby im się nie zawaliły na
głowę. I szkoda też, że – czym jestem szczerze zaskoczony – nawet ze strony posłów Platformy Obywatelskiej, podobno kiedyś wolnorynkowej, i PSL-u, podobno prorolniczego, słyszymy tutaj słowa zaniepokojenia, że ktoś wybuduje silosy, a później zrobi z tego
kurnik i różne takie rzeczy. Powinniśmy oczywiście
zlikwidować to absurdalne Prawo budowlane.
(Poseł Janusz Korwin-Mikke: I odwrotnie.)
A moje pytanie do pana ministra brzmi, czy Sukiennice – bo jestem z Krakowa – spełniają normy
Prawa budowlanego. (Dzwonek) Który urzędnik za
to odpowiada i kiedy ostatnio to sprawdzał? Dziękuję bardzo. (Oklaski)

Pani Marszałek! Wysoki Sejmie! Mam wrażenie,
że Prawo i Sprawiedliwość to są wojska szybkiego
reagowania. Szybko dopłacają do paliwa, do energii,
do węgla, teraz do zboża. Mam pełen podziw dla budżetu państwa, jest prawie jak budżet Stanów Zjednoczonych, ale wydaje mi się, że w takim tempie to
kiedyś się po prostu pogubicie.
Natomiast jest drugie pytanie. Mamy ambicje, budowaliśmy przekop Mierzei Wiślanej, rząd ma ambicje,
żeby budować Centralny Port Komunikacyjny. Czy nie
możemy zrobić sieci magazynów, rezerw państwowych,
które na wypadek takich sytuacji będą po prostu uzupełniane, będą regulowały ceny zbóż i przede wszystkim bezpieczeństwo? Za chwilę będą susze, powodzie,
bo to się już widzi w Europie. Czy nie możemy być mądrzejsi i wybudować sieci, dużych, państwowych magazynów, które będą regulowały tego typu sytuacje co do
skupu, co do cen i co do bezpieczeństwa (Dzwonek) państwa? Dziękuję. (Oklaski)

Wicemarszałek
Małgorzata Kidawa-Błońska:

Wicemarszałek
Małgorzata Kidawa-Błońska:

Dziękuję bardzo.
Pan poseł Janusz Korwin-Mikke, Konfederacja.

Dziękuję bardzo.
Pani poseł Zofia Czernow, Koalicja Obywatelska.

Poseł Janusz Korwin-Mikke:

Poseł Zofia Czernow:
Pani Marszałek! Wysoki Sejmie! Panie Ministrze!
Projekt ustawy pozwala budować bez pozwolenia na
budowę silosy, duże obiekty gospodarcze nawet do
7 m wysokości. Celem jest przyspieszenie czy maksymalne przyspieszenie budowy tych obiektów, aby
pomóc rolnikom przechowywać niesprzedane zboże,
bo rząd nie jest w stanie pomóc im tego zboża sprzedać, a żniwa są tuż, tuż.
Chciałam zapytać, w jaki sposób rząd zamierza
pomóc w budowie tych obiektów, bo nie wystarczy zezwolić, ale potrzeba pomóc wybudować te obiekty, bo
są one bardzo potrzebne. W jaki sposób rząd będzie
wspierał rolników w podejmowaniu tych inwestycji?
Ten projekt ustawy również zawiera niedopuszczalną
wrzutkę, która zmienia przepisy w ustawie o transporcie (Dzwonek) kolejowym. To po prostu jest niezgodne z konstytucją. Dziękuję bardzo. (Oklaski)

Pani Marszałek! Wysoka Izbo! Kolega Berkowicz
poruszył niesłychanie ważną sprawę dla Krakowa,
Sukiennic. Otóż chciałem spytać, czy wiemy, czy jest
pozwolenie budowlane na budowę Sukiennic i jakie
normy te Sukiennice spełniały, bo Prawo budowlane
przewiduje, że budynek musi wytrzymać co najmniej
200 lat. Ponieważ nikt tych norm nie spełnił, Sukiennice stoją już 700 lat, zajmując miejsce, nie pozwalając wybudować w tym miejscu jakichś prawdziwie
nowoczesnych budynków, które by spełniały normy
Prawa budowlanego. Tak że nie wiadomo, czy ktoś
nie będzie w Sukiennicach składował teraz zboża, co
spowodowałoby dalsze zakłócenie na rynku budowlanym. Dlatego, proszę państwa, nie możemy zostawić tego tak samopas, żeby każdy budował sobie co
chce. Najwyższa pora, żeby powołać centralny urząd
silosów, jeszcze można to dopisać do tej ustawy, jeszcze jest czas. Dopisać do ustawy centralny urząd silosów i on by się (Dzwonek) zajął tym, żeby zboże było
tylko we właściwie wybudowanych silosach. Dziękuję za uwagę. (Oklaski)

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Wicemarszałek
Małgorzata Kidawa-Błońska:
Dziękuję bardzo.
Pan poseł Dariusz Bąk, Prawo i Sprawiedliwość.

Poseł Dariusz Bąk:
Pani Marszałek! Wysoki Sejmie! Na początku
mam pytanie do pana ministra, to znaczy prośbę
i pytanie. Czy rzeczywiście są powody do takiego niepokoju, do takiego rozdzierania szat przy tym projekcie ustawy? Projekt ustawy mówi o podstawowej
sprawie, a mianowicie ułatwieniach w Prawie budowlanym. I to proszę wyjaśnić.
Natomiast, proszę państwa, wielokrotnie odwołujecie się… Urządzacie sobie przedstawienia, krytykując, ubliżając po drodze, zarzucając jakieś kłamstwa.
Proszę państwa, odwołujecie się do ludzi, mieszkańców polskich wsi. Jak tego słucham, to myślę, że dawno nie byliście na polskiej wsi. I proszę państwa, zapominacie o jednym, jak mówicie, że to rozsądzą
rolnicy, mieszkańcy polskiej wsi. Otóż tam, na polskiej wsi domeną jest zdrowy chłopski rozum (Oklaski) i ten zdrowy chłopski rozum rozsądzi, kto ma
rację, a racja jest właśnie po stronie (Dzwonek) rządu,
który proponuje projekt ustawy o ułatwieniach budowlanych. Dziękuję za uwagę. (Oklaski)
(Głos z sali: Brawo!)

Wicemarszałek
Małgorzata Kidawa-Błońska:
Dziękuję bardzo.
Pan poseł Tadeusz Tomaszewski, Lewica.

Poseł Tadeusz Tomaszewski:
Pani Marszałek! Wysoki Sejmie! Szanowny Panie
Ministrze! Oprócz ułatwień związanych z budową
silosów i innych budynków związanych z produkcją
rolną czy przechowywaniem zboża mówimy również
o zwolnieniu z procedury Prawa budowlanego budowy obiektów budowlanych służących do przechowywania zboża, o pojemności do 5 tys. t, usytuowanych
w całości w granicach administracyjnych portów
morskich o podstawowym znaczeniu dla gospodarki
narodowej.
Chciałbym zapytać i prosiłbym o odpowiedź na
piśmie, ile na dzień dzisiejszy w granicach administracyjnych portów morskich mamy takiej powierzchni magazynowej, która jest przeznaczona właśnie na
przechowywanie zboża, lub innych? Po drugie, jakie
są plany, jeśli chodzi o budowę tychże obiektów budowlanych służących przechowywaniu zboża (Dzwonek) i kto będzie inwestorem w granicach portów
morskich, tych magazynów? Dziękuję (Oklaski)

43

Wicemarszałek
Małgorzata Kidawa-Błońska:
Dziękuję bardzo.
Pan poseł Paweł Lisiecki, Prawo i Sprawiedliwość.

Poseł Paweł Lisiecki:
Pani Marszałek! Wysoka Izbo! Panie Ministrze!
Stara zasada łacińska mówi: volenti non fit iniuria
(Oklaski) – chcącemu nie dzieje się niesprawiedliwość
– i zgodnie z tą zasadą ktoś w tym projekcie wskazał,
że budowa naziemnych silosów na materiały sypkie
nie wymaga uzyskania decyzji o pozwoleniu na budowę, natomiast wymaga tylko zgłoszenia. To bardzo
dobre rozwiązanie, które należałoby zastosować również w innych przepisach. Tymczasem, jak tutaj słyszę, część posłów opozycji uważa, że rolnicy to ludzie
specjalnej troski, którym urzędnik powinien wskazać tak naprawdę wszystko, a najlepiej za rolnika
wszystko zrobić.
Otóż szanowni państwo, w okresie PRL-u wieś
i rolnictwo były oazami wolności. To właśnie
tam przetrwała prywatna własność, której nie było
np. w dużych miastach. Dobrze by było przyjrzeć się
(Dzwonek) innym przepisom, w innych obszarach
Prawa budowlanego, gdzie nadmierna biurokracja
decyduje o tym, co i gdzie ma być budowane, bo w wielu miejscach decyzja urzędnika obarczona jest dodatkową płatnością, zwaną łapówką. Dziękuję bardzo.
(Oklaski)
(Poseł Małgorzata Chmiel: Nie mówiliśmy o urzędnikach, tylko o ekspertach i fachowcach. To co innego, konstruktor to nie urzędnik.)
(Poseł Janusz Korwin-Mikke: My się niedługo do
PiS-u zapiszemy, jak tak dalej pójdzie.)

Wicemarszałek
Małgorzata Kidawa-Błońska:
Pan poseł Dobromir Sośnierz, Wolnościowcy.

Poseł Dobromir Sośnierz:
Wszyscy z opozycji narzekali tutaj na nieadekwatne wrzutki do ustaw, m.in. jest tam art. 1, który ni
z tego, ni z owego, wprowadza jakieś dopłaty do kredytów, których tylko jednym z celów może być przechowanie zboża, więc chyba na zasadzie jakiegoś
luźnego skojarzenia ktoś go dopisał do tej ustawy.
Zgłosiłem komisji poprawkę, żeby usunąć ten przepis, i ilu posłów za tym głosowało? Tylko ja za tym
głosowałem. Tego, że PiS nie głosował przeciwko
swojej poprawce, to jeszcze się można spodziewać,
ale państwo z opozycji, którzy mówią tyle o praworządności, w większości nie wiedzieli, czy to jest

75. posiedzenie Sejmu w dniu 9 maja 2023 r.

44

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Poseł Dobromir Sośnierz
dobrze, czy źle, że PiS dopisuje rzeczy bez sensu, bo się
wstrzymali od głosu. Nawet czterech posłów wypowiadających się tutaj było za, to panie posłanki Tracz i Gill-Piątek, poseł Sterczewski i poseł Kwiatkowski z Lewicy. Oni uważają, że to dobrze, że PiS dopisuje do tej
ustawy rzeczy, które są bez sensu. Zwracam też uwagę
na to, że w gospodarce socjalistycznej wszystko jest
problemem, bo jak było za mało węgla i ceny rosły, to
był problem, a jak jest za dużo zboża i ceny spadają, to
też jest problem. (Dzwonek, oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę sekretarza stanu w Ministerstwie
Rolnictwa i Rozwoju Wsi pana ministra Rafała Romanowskiego o udzielenie odpowiedzi.

Sekretarz Stanu
w Ministerstwie Rolnictwa i Rozwoju Wsi
Rafał Romanowski:
Pani Marszałek! Wysoka Izbo! Szczerze powiem, że
nie wiem, jak w 1358 r., za czasów Kazimierza Wielkiego, było stanowione prawo budowlane dotyczące posadowienia sukiennic krakowskich. Wracając jednak do
sedna tej ustawy, postaram się wyjaśnić podstawowe
rzeczy, dotyczące choćby pierwszego artykułu.
Być może do 2015 r. pozwalano sobie na to, żeby
np. spółki prowadzone przez Skarb Państwa, strategiczne dla rolnictwa, które były odpowiedzialne za
tzw. postęp biologiczny, płaciły dywidendy, żeby łatać
dziurę budżetową pana premiera Tuska i pani premier Kopacz. Może wtedy było kogoś na to stać, ale,
drodzy państwo, w tej chwili te pieniądze, które są
wypracowane przez Zasób Własności Rolnych Skarbu Państwa, nie są z powrotem przekazywane po to,
żeby łatać dziurę budżetową, tylko są przekazywane
dla polskich rolników po to (Oklaski), żeby mogli oni
korzystać choćby z linii kredytowych, niezbędnych
do prowadzenia podstawowej działalności.
Państwo parlamentarzyści podnoszą kwestię bezpieczeństwa żywności, ale pamiętajcie o tym, że to
zboże, które wyjeżdża z polskich portów, jest dokładnie badane przez podmioty, które wysyłają je w różne
miejsca świata, i nikt nie pozwoliłby sobie w Polsce
na to, żeby wysyłać cokolwiek skażonego jakąkolwiek
pozostałością pestycydów czy tym podobnych rzeczy.
Proszę wyobrazić sobie, że bezpieczeństwo żywności
w Polsce stoi na naprawdę bardzo dobrym poziomie.
Dzięki temu wysyłamy polską żywność w różne części świata i bijemy kolejne rekordy eksportowe, a pani
poseł po prostu przyzwyczaiła się do powtarzania jak
mantrę jakichś niedorzeczności.

Drodzy Państwo! Pamiętajmy o tym, co było podnoszone choćby przez legislatorów sejmowych. Przecież te zmiany, które zostały zaproponowane przez
ministra infrastruktury, zostały wniesione w drodze
autopoprawki rządowej. Stanowiły jednolity projekt
rządowy, który podlega trzykrotnemu czytaniu, czyli przechodzi pełen proces legislacyjny. Drodzy państwo, czy po raz kolejny mam wyjaśniać, jakie jest
sedno procesu legislacyjnego? Bo wydaje mi się, że to
wyjaśnienie jest naprawdę zbędne.
(Poseł Dobromir Sośnierz: Biuro Legislacyjne...)
Ale drodzy państwo, ja naprawdę już nie mogę na
jedno pozwolić. Pan poseł Rzepa zarzucił mi w kwestii
braku możliwości eksportowych zboża, że w Zachodniopomorskiem nie można nigdzie sprzedać zboża. To
ja panu coś przytoczę, panie pośle. Cytat z pana: Eksport zbóż z obu państw od momentu wybuchu wojny
praktycznie zamarł – chodzi o Ukrainę i Rosję. Jeżeli
wojna na Ukrainie będzie się przedłużała, istnieje realne ryzyko zagrożenia bezpieczeństwa żywnościowego
krajów Bliskiego Wschodu. W Egipcie ceny chleba wzrosły już o 25%, mimo że Kair dysponuje rezerwami strategicznymi pszenicy wystarczającymi na cały bieżący
rok. Wszystko będzie zależeć od sposobu zakończenia
konfliktu, skali sankcji wobec Rosji oraz sytuacji w portach czarnomorskich, odpowiedzialnych za ponad 90%
eksportu ukraińskiej pszenicy. To jest cytat z interpelacji złożonej m.in. przez pana posła Rzepę 31 marca.
Ale drodzy państwo, pod tą interpelacją podpisał się
m.in. pan poseł Stefan Krajewski, który reprezentował
stanowisko Koalicji Polskiej. W tej samej interpelacji
pada pytanie: Wojna na Ukrainie może spowodować
zwiększony popyt na część produktów polskiego sektora rolnego. Czy resort rolnictwa planuje wprowadzenie
tymczasowego zakazu eksportu polskich zbóż?
Panie Pośle! Drodzy panowie parlamentarzyści
z opozycji podpisujący się pod tą interpelacją! Rozumiem, że wtedy nie widzieliście żadnego ryzyka i żadnego zagrożenia dla eksportu polskich produktów
żywnościowych i polskiego zboża, które miałyby docierać w różne destynacje świata? Czyje interesy wtedy reprezentowaliście? Na pewno nie polskich rolników. Proszę o tym pamiętać i proszę powoływać się m.
in. na własne dokumenty, które składaliście do ministerstwa rolnictwa. (Oklaski)
Panowie wielokrotnie podnosiliście kwestię środków wydatkowanych z budżetu państwa. Może po raz
pierwszy, tak jak powiedziałem, zdarza się, że w roku
poprzednim oszczędności na Zasób Własności Rolnej
Skarbu Państwa… W budżecie tym roku zostało pół
miliarda złotych tylko i wyłącznie na potrzeby rolnictwa. W 2022 r. pozostało 445 mln zł też tylko i wyłącznie do dyspozycji ministra właściwego do spraw
rolnictwa. Pamiętajmy, na jakie cele są te środki:
udzielanie pożyczek na zakup środków do produkcji
rolnej, w tym nawozów i środków ochrony roślin, lub
na skup, przechowanie lub przetwarzanie produktów
rolnych. Wypadałoby po prostu wrócić do sedna, do
uzasadnienia ustawy. Te projekty ustaw powinny być
czytane z pełnym zrozumieniem.

75. posiedzenie Sejmu w dniu 9 maja 2023 r.

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Sekretarz Stanu w Ministerstwie Rolnictwa
i Rozwoju Wsi Rafał Romanowski
Zaskoczę jeszcze państwa parlamentarzystów,
państwa posłów kolejną informacją, która dotyczy
właśnie danych z kwietnia. Państwo cały czas mówicie, że nie ma możliwości eksportowych itp. W kwietniu br. eksport zbóż drogą morską z kraju wyniósł
ponad 703 tys. t, w marcu było to 628 tys. t, a w kwietniu 2022 r. 390 tys. t. W kwietniu 2022 r. wyeksportowano 390 tys. ton, a w tej chwili mamy to 703 tys. t.
To prawie dwa razy więcej, ale panowie parlamentarzyści jakoś nie chcą tego widzieć.
Zdrada polskiej wsi w Brukseli. To mówią eurokraci, zwolennicy daleko idącego związania się z Unią Europejską. Na litość boską, to była tylko i wyłącznie realizacja decyzji Komisji Europejskiej. (Oklaski) Gdzie
są europarlamentarzyści z Europejskiej Partii Ludowej,
którzy wnosili postulaty dotyczące choćby tzw. korytarzy solidarnościowych, panie pośle?
Nikt, panie pośle. Przez cały rok nie potrafiliście
podnieść tej kwestii nawet raz. Nie potrafiliście tej
kwestii wyjaśnić. (Oklaski)
(Poseł Jarosław Rzepa: Panie ministrze…)
Drodzy Państwo! Jeśli chodzi o nowoczesne kurniki, panie pośle, to sam pan sobie zaprzecza. Z jednej
strony chcemy dbać o bezpieczeństwo żywnościowe,
z drugiej strony za chwilę będziecie przywiązywać się
do drzew i blokować tego typu inwestycje. Zauważacie,
że jesteśmy naprawdę liderem w Europie, jeśli chodzi
o produkcję żywności i eksport żywności na najwyższym poziomie do różnych części świata. Nie zaprzeczajmy sobie sami. Pamiętajmy o tym, że wiele inwestycji, które powstały w Polsce, to inwestycje samowystarczalne. Chodzi o zabezpieczenie żywnościowe w naszym kraju. Pamiętajmy o tym – może zaskoczę państwa posłów z opozycji – że jako producent żywności
Polska jest liderem w Unii Europejskiej, jeżeli chodzi
o samowystarczalność. W tzw. podstawowym koszyku
dziewięciu produktów brakuje nam tylko i wyłącznie
dwóch produktów. Są to cytrusy i owoce morza. Być
może Polacy potrafią żyć bez cytrusów i bez owoców
morza.
Czy poprawiamy błędy? Nie. My wprowadzamy
deregulację. Dlaczego wprowadzamy tę deregulację?
Bo 5 czerwca rozpoczyna się nabór wniosków w ramach KPO dotyczących silosów. Chodzi o wsparcie
tych inwestycji w gospodarstwach rolnych kwotą do
50 tys. i do 60 tys. dla młodych rolników.
(Poseł Małgorzata Chmiel: Ale KPO nie ma…)
Pani Poseł! Pani doskonale wie, że refundacji dokonuje się z budżetu państwa, a dopiero później następuje zwrot. Właśnie na te działania, pani poseł,
zostanie ogłoszony nabór. Jest już ogłoszony i będzie
realizowany.
(Poseł Małgorzata Chmiel: Zadłużanie, zadłużanie.)
W ramach Programu Rozwoju Obszarów Wiejskich wsparcie na inwestycje, które dotyczą magazynów, będzie sięgało 250 tys. zł. Choćby dlatego rolni-

45

cy zdecydowanie powinni mieć zdjęte kajdany. Sposób realizowania tego typu inwestycji zdecydowanie
powinien zostać uproszczony.
Jeśli państwo sobie wyobrażacie prowadzenie zaawansowanej produkcji trzody chlewnej na powierzchniach do 150 m2 albo do 300 m2, prowadzenie
wręcz hodowli przemysłowej… Ja jakoś sobie tego nie
wyobrażam. Poza tym pamiętajmy o tym, że budynek
gospodarczy jest bardzo dokładnie opisany w Prawie
budowlanym. Poza tym jest takie pojęcie jak dobrostan zwierząt, którym jesteśmy niestety albo stety…
Jesteśmy liderami na skalę europejską, jeśli chodzi
o tzw. system dobrostanu. To jest olbrzymi sukces
polskiego rolnika. Nie wyobrażam sobie, żeby w budynku gospodarczym były prowadzone jakikolwiek
chów czy jakakolwiek hodowla. Naprawdę wypadałoby przyswoić sobie te podstawowe informacje.
Pani poseł czyni zarzut dotyczący tych 7 m. Rozumiem, że taka będzie nośność ścian i będziemy mieli
taki potężny sprzęt, że będziemy mogli sypać ziarno
do wysokości 7 m. Jakoś sobie tego nie wyobrażam.
Jakoś sobie nie wyobrażam, że w moich rodzinnych
stronach w ten sposób to będzie wyglądało.
(Poseł Małgorzata Chmiel: Ja nie mówiłam o 7 m.)
Pan poseł Stefan Krajewski podnosił kwestię tzw.
stodołoobór itp. Czy gdzieś była zawelbowana czy niezawelbowana obora, w której składowało się zboże.
O czym my w ogóle rozmawiamy? Rozmawiamy, pani
poseł o profesjonalizmie polskiego rolnika. Zgodnie
z procedowanymi zmianami dotyczącymi ustawy –
Prawo budowlane do zgłoszenia budowy budynku gospodarczego o powierzchni do 300 m2 przy rozpiętości
konstrukcji nie większej niż 7 m i wysokości nie większej niż 7 m będzie wymagane dołączenie dokumentacji technicznej zawierającej rozwiązania zapewniające nośność i stateczność konstrukcji, bezpieczeństwo
ludzi i mienia oraz bezpieczeństwo pożarowe, której
zakres i treść powinna być dostosowana do specyfiki
i charakteru obiektu oraz stopnia skomplikowania
robót budowlanych, wykonana przez projektanta posiadającego odpowiednie uprawnienia budowlane. Do
podstawowych obowiązków projektanta należy m.in.
opracowanie projektu budowlanego w sposób zgodny
z wymaganiami ustawy, decyzjami administracyjnymi dotyczącymi zamierzenia budowlanego, obowiązującymi przepisami oraz zasadami wiedzy technicznej,
a więc projektant bierze odpowiedzialność za przedstawione rozwiązania.
Pani Marszałek! Wysoka Izbo! Jest to projekt oczekiwany, projekt przygotowany, aby zapewnić bardzo konkretne wsparcie dla producentów rolnych, którzy będą
mieli możliwość budowy właśnie tego typu obiektów,
którzy będą mogli powiększać swoją powierzchnię
magazynową przeznaczoną nie tylko i wyłączenie do
przechowywania zboża, ale również do przechowywania sprzętu rolniczego, który jest niezbędny do
stosowania zdecydowanie bardziej zaawansowanej
technologii w produkcji roślinnej czy też w produkcji
zwierzęcej.

75. posiedzenie Sejmu w dniu 9 maja 2023 r.

46

Projekt ustawy o zmianie ustawy o gospodarowaniu nieruchomościami rolnymi Skarbu Państwa
oraz ustawy – Prawo budowlane

Sekretarz Stanu w Ministerstwie Rolnictwa
i Rozwoju Wsi Rafał Romanowski
A więc zdecydowanie oczekiwałbym, że posłowie
będą wykazywali się trochę większą umiejętnością
zrozumienia właśnie polskiego rolnictwa. I oczekiwałbym trochę większego zrozumienia w zakresie podejmowanych decyzji, choćby w Brukseli, które miały
olbrzymi wpływ na polskie rolnictwo. Chodzi o brak
asertywności wobec kolegów europarlamentarzystów
choćby z Europejskiej Partii Ludowej, którzy tej kwestii nie podnosili 5 czerwca 2022 r. Proszę o tym pamiętać. Oni nie podnosili tej kwestii, kiedy ten problem był przedstawiany przez pięć krajów graniczących z Ukrainą, walczącą Ukrainą. Jakoś w tamtym
momencie byliśmy wszyscy bardzo mocno solidarni,
po to żeby wspierać walczącą Ukrainę, ale w tej chwili, dziś ta solidarność się kończy. Niekoniecznie jest
ona widoczna właśnie w tych decyzjach, które zapadają w Warszawie. Wydaje mi się, że te decyzje są kreślone albo ta polityka jest kreślona zdecydowanie w innych kierunkach świata, a nie w tym projekcie, który
został przedstawiony Wysokiej Izbie.
(Poseł Małgorzata Chmiel: O ustawie proszę mówić.)
Ustawa jest krótka, zwięzła, dotyczy właśnie wykorzystania środków zaoszczędzonych na Zasobie
Własności Rolnej Skarbu Państwa. Po raz drugi
w historii się tak zdarza, że te środki nie służą zasypywaniu dziury budżetowej, jak to było do 2015 r., bo
wtedy nawet spółki strategiczne musiały płacić dywidendę właśnie na rzecz zasypywania dziury budżetowej, którą państwo w tamtych latach tworzyliście.
To ustawa niezbędna właśnie do prowadzenia inwestycji w gospodarstwach rolnych – powierzchnie magazynowe, silosy – ale również konsumująca przepisy
prawne dotyczące kolejnictwa.
Pani Marszałek! Wysoka Izbo! Reprezentując rząd
Rzeczypospolitej Polskiej, wnoszę o uchwalenie przedłożonego projektu. Dziękuję bardzo. (Oklaski)

Wicemarszałek
Małgorzata Kidawa-Błońska:
Dziękuję bardzo.
Zamykam dyskusję*).
W związku z tym, że w czasie drugiego czytania zgłoszono do przedłożonego projektu ustawy poprawki,
proponuję, aby Sejm ponownie skierował ten projekt do
Komisji Infrastruktury oraz Komisji Rolnictwa i Rozwoju Wsi w celu przedstawienia sprawozdania.
Jeżeli nie usłyszę sprzeciwu, będę uważała, że Sejm
propozycję przyjął.
Sprzeciwu nie słyszę.
Ogłaszam przerwę do godz. 17.15.
(Przerwa w posiedzeniu od godz. 15 min 43
do godz. 17 min 17)
*) Teksty wystąpień niewygłoszonych w załączniku.

Wicemarszałek
Małgorzata Kidawa-Błońska:
Wznawiam obrady.
Przystępujemy do rozpatrzenia punktu 5. porządku dziennego: Sprawozdanie Komisji Kultury i Środków Przekazu o poselskim projekcie
uchwały w 75. rocznicę stracenia pułkownika
Stanisława Kasznicy, ostatniego komendanta
głównego Narodowych Sił Zbrojnych (druki nr 3181
i 3189).
Bardzo proszę pana posła Piotra Babinetza o przedstawienie sprawozdania komisji.

Poseł Sprawozdawca Piotr Babinetz:
Dziękuję bardzo, pani marszałek.
Pani Marszałek! Wysoka Izbo! Mam zaszczyt
przedstawić sprawozdanie Komisji Kultury i Środków
Przekazu o poselskim projekcie uchwały w 75. rocznicę stracenia pułkownika Stanisława Kasznicy, ostatniego komendanta głównego Narodowych Sił Zbrojnych, druki nr 3181 i 3189.
Marszałek Sejmu skierowała w dniu 2 maja 2023 r.
powyższy projekt uchwały do Komisji Kultury i Środków Przekazu do pierwszego czytania. Komisja Kultury i Środków Przekazu przeprowadziła pierwsze
czytanie i rozpatrzyła ten projekt uchwały na posiedzeniu w dniu 9 maja, czyli dzisiaj. W trakcie prac
nad projektem uchwały uwzględniliśmy poprawki
i uwagi Biura Legislacyjnego. Zasadnicza poprawka
dotyczyła zmiany tytułu uchwały. Po zmianie tytuł
uchwały brzmi: w sprawie upamiętnienia ostatniego
komendanta głównego Narodowych Sił Zbrojnych
podpułkownika Stanisława Kasznicy w 75. rocznicę
jego stracenia. W ten sposób tytuł uchwały przeniósł
środek ciężkości z tragicznej informacji o zamordowaniu przez komunistów podpułkownika Stanisława
Kasznicy na upamiętnienie ostatniego komendanta
głównego Narodowych Sił Zbrojnych podpułkownika
Stanisława Kasznicy. Ponadto uwzględniliśmy różne
drobne poprawki Biura Legislacyjnego, które dotyczyły poszczególnych akapitów.
Został zgłoszony wniosek o odrzucenie projektu
uchwały w całości, uzyskał dwa głosy poparcia, a cała
reszta komisji była przeciwko. Była też zgłoszona
jedna poprawka poselska do ostatniego akapitu, która zyskała kilka głosów, a kilkanaście głosów było
przeciwko. W efekcie komisja kultury rekomenduje
Wysokiej Izbie przyjęcie powyższego projektu uchwały. Uchwała brzmi w następujący sposób:
„Uchwała Sejmu Rzeczypospolitej Polskiej w sprawie upamiętnienia ostatniego komendanta głównego
Narodowych Sił Zbrojnych podpułkownika Stanisława Kasznicy w 75. rocznicę jego stracenia
12 maja 2023 roku przypada 75. rocznica wykonania przez komunistycznych katów wyroku śmierci
na ostatnim komendancie głównym Narodowych Sił
Zbrojnych podpułkowniku Stanisławie Kasznicy.

75. posiedzenie Sejmu w dniu 9 maja 2023 r.

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

Poseł Sprawozdawca Piotr Babinetz
Stanisław Józef Kasznica urodził się 25 lipca 1908
roku we Lwowie. Był synem profesora prawa i rektora Uniwersytetu Poznańskiego Stanisława Wincentego Kasznicy. Od lat młodzieńczych związany był
z Poznaniem, gdzie w 1933 roku skończył studia prawnicze na uniwersytecie i zdał egzamin adwokacki.
Jednocześnie ukończył Szkołę Podchorążych Rezerwy
Artylerii we Włodzimierzu Wołyńskim, a następnie
otrzymał stopień podporucznika. Politycznie związał
się z ruchem narodowym. We wrześniu 1939 roku
wziął udział w kampanii wrześniowej jako dowódca
1. plutonu 2. baterii w 7. Dywizjonie Artylerii Konnej.
Walczył w bitwie nad Bzurą oraz uczestniczył w obronie Warszawy. Za udział w walkach został odznaczony Krzyżem Srebrnym Orderu Wojennego Virtuti
Militari i Krzyżem Walecznych.
Od października 1939 roku działał w konspiracji
narodowej. Był członkiem Grupy »Szańca«. Współorganizował Związek Jaszczurczy, który w 1942 roku
przekształcił się w Narodowe Siły Zbrojne. W strukturach tych dał się poznać jako organizator administracji cywilnej w ramach Służby Cywilnej Narodu.
Propagował również ideę powrotu Ziem Zachodnich
do Polski.
W trakcie Powstania Warszawskiego brał udział
w walkach na Ochocie. Po opuszczeniu stolicy został
komendantem okręgu Częstochowa NSZ, a od marca
1945 roku działał jako komendant Obszaru Zachód
NSZ. Tworzył w Wielkopolsce organizacje konspiracyjne o charakterze wywiadowczym, a także rozbudowywał struktury konspiracji środowisk akademickich.
Od sierpnia 1945 roku pełnił obowiązki komendanta
głównego NSZ. W lutym 1947 roku wraz z kierownikiem Obozu Narodowego i kapitanem NSZ Lechem
Neymanem został aresztowany przez funkcjonariuszy
bezpieki. Przeszedł ciężkie śledztwo, następnie w wyniku wyroku sądu wojskowego w Warszawie został
skazany na karę śmierci. Zabito go strzałem w tył
głowy, a jego ciało komuniści zakopali po kryjomu na
Powązkach. Taki sam los spotkał Lecha Neymana.
W 2009 roku Prezydent Rzeczypospolitej Polskiej
Lech Kaczyński odznaczył pośmiertnie Stanisława
Kasznicę Krzyżem Wielkim Orderu Odrodzenia Polski
za wybitne zasługi dla niepodległości Rzeczypospolitej
Polskiej. Dopiero w 2012 roku dzięki pracom Instytutu
Pamięci Narodowej szczątki Stanisława Kasznicy
zostały odnalezione i zidentyfikowane, a w 2015 roku
został on uroczyście pochowany w Panteonie-Mauzoleum Wyklętych-Niezłomnych na Łączce na Cmentarzu
Wojskowym na Powązkach w Warszawie.
Sejm Rzeczypospolitej Polskiej, po 75 latach od egzekucji, składa hołd podpułkownikowi Stanisławowi
Kasznicy oraz żołnierzom i działaczom związanym
z Narodowymi Siłami Zbrojnymi, którzy oddali życie
w walce z dwoma okupantami o niepodległość Polski”.
W imieniu sejmowej Komisji Kultury i Środków
Przekazu rekomenduję Wysokiej Izbie przyjęcie powyższego projektu uchwały. Dziękuję bardzo. (Oklaski)

47

Wicemarszałek
Małgorzata Kidawa-Błońska:
Dziękuję bardzo.
Sejm ustalił, że w dyskusji nad tym punktem porządku dziennego wysłucha 3-minutowych oświadczeń w imieniu klubów i kół.
Otwieram dyskusję.
Jako pierwszy głos zabierze pan poseł Bartłomiej
Wróblewski, Prawo i Sprawiedliwość.

Poseł Bartłomiej Wróblewski:
Pani Marszałek! Wysoka Izbo! Mam zaszczyt
przedstawić stanowisko Klubu Parlamentarnego
Prawo i Sprawiedliwość.
Jestem także autorem tej propozycji uchwały.
Uważam, że jest ona bardzo ważna, dlatego że Stanisław Kasznica jest absolutnie postacią wyjątkową,
można nawet powiedzieć krystaliczną. Cieszę się, że
w czasie naszego dzisiejszego posiedzenia komisji
kultury głosy tak oceniające tę postać wybrzmiały
i pochodziły z różnych stron.
Dodam kilka rzeczy, które nie zostały ujęte w tekście uchwały, o których warto wspomnieć. Po pierwsze, piękna polska rodzina z tradycjami od czasów
Polski szlacheckiej Sejmu Wielkiego. Po drugie, I Liceum Ogólnokształcące w Poznaniu, jedno z dwóch
najważniejszych tradycyjnych liceów poznańskich. Syn
profesora uniwersytetu i senatora Stanisława Kasznicy, świetnego administratywisty. Podobnie jak wspomniany w tej uchwale Lech Neyman był członkiem
korporacji akademickiej Helonia. Jego brat, Jan Kasznica, co podkreśla dramatyzm losów tej rodziny, zginął w kampanii wrześniowej. Stanisław Kasznica
zginął po II wojnie, w 1948 r. Okoliczności śmierci były
absolutnie tragiczne. Był torturowany, o czym świadczą zeznania, wspomnienia innych świadków z więzienia. Został skazany na czterokrotną karę śmieci
przez sąd wojskowy. Rodzina nie została powiadomiona o egzekucji. Później został pochowany bezimiennie
w zbiorowej mogile w sposób zupełnie depersonalizujący. Lata 2012 i 2013 to odnalezienie szczątków i ich
identyfikacja przez Instytut Pamięci Narodowej. Powtórny pochówek odbył się w roku 2015. Tak że to
postać absolutnie godna upamiętnienia. Poznaniak,
żołnierz Wojska Polskiego, kampanii wrześniowej,
później drugiej konspiracji, ostatni komendant główny
Narodowych Sił Zbrojnych, działacz narodowy przez
całe swoje życie. Bardzo konsekwentna postawa.
Chciałem serdecznie podziękować koledze Darkowi Paprockiemu, goślińskiemu regionaliście, z którym tą uchwałę przygotowałem, panu doktorowi
Rafałowi Sierchule z Instytutu Pamięci Narodowej,
a także panu posłowi Piotrowi Babinetzowi za życzliwość, kiedy pojawiają się w parlamencie kolejne uchwały z wątkami wielkopolskim, poznańskim, konserwatywnym i narodowym. (Dzwonek)

75. posiedzenie Sejmu w dniu 9 maja 2023 r.

48

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

Poseł Bartłomiej Wróblewski
I ostatnia myśl, którą chciałem się z państwem podzielić. Uchwała upamiętniająca Stanisława Kasznicę
jest kolejną uchwałą upamiętniającą ważne postaci,
wydarzenia i tradycje wielkopolskie, które powinny,
uważam, w większym stopniu stać się dziedzictwem
ogólnonarodowym. W tym duchu proszę Wysoką Izbę
w imieniu swoim i Klubu Parlamentarnego Prawo
i Sprawiedliwość o przyjęcie tej uchwały. (Oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Krzysztof Piątkowski,
Koalicja Obywatelska.

Poseł Krzysztof Piątkowski:
Szanowna Pani Marszałek! Panie i Panowie Posłowie! Ppłk Stanisław Kasznica, ostatni komendant
główny Narodowych Sił Zbrojnych, to postać ze wszech
miar godna upamiętnienia. Pochodził z rodziny zasłużonej dla Polski. Odleglejszy przodek był, jak powiedział pan poseł wcześniej, posłem na Sejm Czteroletni,
ojciec był profesorem akademickim, rektorem Uniwersytetu Poznańskiego, senatorem II Rzeczypospolitej,
a on sam skończył prawo na tym samym uniwersytecie, na którym wykładał jego ojciec. Po aplikacji pracował jako radca prawny w Gnieźnie.
W wojnie obronnej we wrześniu 1939 r. był dowódcą
plutonu. Brał udział w walkach nad Bzurą oraz w obronie Warszawy. Podczas okupacji przeszedł do konspiracji. Był członkiem Służby Cywilnej Narodu – tajnej
polskiej organizacji i wreszcie też Prezydium Tymczasowej Narodowej Rady Politycznej, która była politycznym organem zwierzchnim Narodowych Sił Zbrojnych.
Walczył w powstaniu warszawskim. Mimo że miał
wątpliwości co do sensowności jego wybuchu, stanął
obok innych żołnierzy i razem z nimi walczył w obronie Warszawy. W roku 1945 został pełniącym obowiązki komendanta głównego Narodowych Sił Zbrojnych. Przez cały okres konspiracyjnej działalności
w tym okresie już po zakończeniu okupacji niemieckiej
poszukiwało go UB oraz NKWD. Ostatecznie wpadł
w ręce komunistów 15 lutego 1945 r. w Zakopanem.
Został przewieziony do więzienia na ul. Rakowieckiej,
gdzie był torturowany, bardzo torturowany, a następnie skazany przez wojskowy sąd rejonowy na karę
śmierci razem ze swoim współpracownikiem Lechem
Neymanem oraz czterema innymi żołnierzami wyklętymi. Rozstrzelano go 12 maja 1948 r., następnie pochowano w mundurze Wehrmachtu razem ze 117 innymi ofiarami represji komunistycznych.
Klub Koalicji Obywatelskiej popiera projekt uchwały upamiętniający postać ppłk. Stanisława Kasznicy
w 75. rocznicę jego stracenia. Swoją poprawką do tre-

ści ostatniego akapitu próbowaliśmy przekonać członków komisji kultury, żeby skupiła się na upamiętnieniu konkretnego bohatera, zgodnie zresztą z treścią
tytułu uchwały.
(Poseł Grzegorz Braun: Bo powiela pan komunistyczną dezinformację.)
Ostatecznie przetrwał zapis o hołdzie składanym
ppłk. Stanisławowi Kasznicy oraz żołnierzom i działaczom Narodowych Sił Zbrojnych, którzy oddali życie
w walce z okupantami o niepodległą Polskę. I chcę
teraz powiedzieć z pełną odpowiedzialnością, że historia Polski dobitnie pokazuje, niczym się w tym zakresie nie różni od historii innych państw świata, że
oprócz bohaterów bywają też postacie, które na upamiętnienie po prostu nie zasługują. I choć oddanie
życia w walce bywa chwalebne, to na ogół nie zmazuje winy i odpowiedzialności, np. za takie zbrodnie jak
mord pod Borowem, w Horeszkowicach, w Przedborzu
czy w Wierzchowinach. Ostatecznie komisja zdecydowała się na ten ogólny zapis. (Dzwonek) Bulwersujące,
nawet żałosne komentarze jednej z wiceprzewodniczących komisji typu: precz z komuną i nawiązanie do
retoryki o zaplutych karłach reakcji nie przeszkodzi
oczywiście w poparciu uchwały, bo dotyczy osoby ze
wszech miar godnej szacunku. (Oklaski)
(Poseł Grzegorz Braun: Bo powiela pan komunistyczną dezinformację i propagandę.)

Wicemarszałek
Małgorzata Kidawa-Błońska:
Dziękuję bardzo.
Bardzo proszę pana posła Brauna o spokój.
(Poseł Grzegorz Braun: Jestem bardzo spokojny.)
Pan poseł Maciej Konieczny, Lewica.

Poseł Maciej Konieczny:
Pani Marszałek! Wysoka Izbo! Stanisław Kasznica padł ofiarą stalinowskich represji. Nie mógł liczyć
na sprawiedliwy proces. To są fakty. Faktem jest też
to, że przewodził antydemokratycznej i antysemickiej
formacji znajdującej się poza marginesem polskiego
demokratycznego podziemia.
(Poseł Grzegorz Braun: Komunistyczna propaganda.)
Komendant główny AK Bór-Komorowski wprost
zabronił żołnierzom wstępowania do Narodowych Sił
Zbrojnych, a w raportach dla rządu RP donosił, że
niżsi dowódcy NSZ współpracują z Niemcami przy
likwidacji Żydów.
Zygmunt Zaremba, przewodniczący konspiracyjnego parlamentu polskiego, stwierdzał jasno: NSZ,
tak samo jak komuniści i z podobnych powodów, zostali postawieni poza nawias Polski podziemnej. Polska podziemna przyjęła zasady demokracji i postępu
społecznego. NSZ wyznawał ideologię faszystowską,
wrogą demokracji i postępowi społecznemu.
(Poseł Grzegorz Braun: Lewacka propaganda.)

75. posiedzenie Sejmu w dniu 9 maja 2023 r.

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

Poseł Maciej Konieczny
Szanowni Państwo! Tu trzeba dokonać wyboru:
albo oddajemy hołd bohaterom demokratycznego polskiego podziemia, albo wolimy kłaniać się bojówkarzom spod znaku ONR-u, których Polskie Państwo
Podziemne słusznie wyrzuciło poza swój nawias.
(Poseł Grzegorz Braun: Pan do pięt im nie dorasta.)
Narodowe Siły Zbrojne wyznawały ideologię antysemicką. To stanowisko nie uległo zmianie nawet
w obliczu Holokaustu. W „Barykadzie”, gazecie wydawanej przez NSZ, w 1943 r. pisano: Możemy potępiać Niemców za ich bestialskie metody, ale nie możemy zapominać o tym, że żydostwo było i będzie
zawsze elementem destrukcyjnym. Likwidacja Żydów
na ziemiach Polski uwalnia nas od wielomilionowego
pasożyta. Haniebne słowa.
NSZ tworzyły listy ludzi przeznaczonych do likwidacji, podejrzewanych o żydowskie pochodzenie lub
lewicowe sympatie. Na tych listach znaleźli się m.in.
wspomniany już Zygmunt Zaremba, ale także Aleksander Kamiński, autor „Kamieni na szaniec”. Na
liście osób przeznaczonych do egzekucji znalazła się
bohaterka ratująca żydowskie dzieci Irena Sendlerowa. Szanowni państwo, tu naprawdę trzeba dokonać
wyboru: albo oddajemy hołd bohaterom demokratycznego polskiego podziemia, którzy ratowali Żydów, ryzykując własne życie, albo antysemitom, którzy cieszyli się, że kwestię żydowską Hitler rozwiązał za nich.
Miesiąc temu wielu z nas nosiło przypięte do ubrania żółte żonkile: prezydent Duda, premier Morawiecki, prezydent Trzaskowski i inni przedstawiciele
polskich władz. To bardzo cieszy, bo bohaterom powstania w getcie należy się wieczna pamięć i szacunek. Narodowe Siły Zbrojne miały na ten temat inne
zdanie. Powstanie w getcie uważały za komunistyczny spisek i cieszyły się z jego upadku.
Marek Edelman po latach mówił o NSZ: NSZ to
był hitleryzm w czystej postaci. Dzisiaj niektórzy historycy mówią, że NSZ miał dwie strony, że oni też
walczyli o niepodległość. Ale za taki kraj, jaki wywalczyłby NSZ, za taką Polskę, to ja dziękuję.
Szanowni Państwo! Tu trzeba dokonać wyboru.
Demokratyczna lewica jest dumna z dokonań Polskiego Państwa Podziemnego i oddaje cześć jego bohaterom…
(Poseł Grzegorz Braun: Precz z komuną!)
…Zygmuntowi Zarembie, Kazimierzowi (Dzwonek) Pużakowi, Irenie Sendlerowej i innym. Tak jak
oni grubą kreską odcinamy się od faszyzmu i antysemityzmu NSZ.
(Poseł Grzegorz Braun: Precz z komuną!)
Nasz wybór jest jasny: zagłosujemy przeciwko.
(Oklaski)

Wicemarszałek
Małgorzata Kidawa-Błońska:
Dziękuję bardzo.
Bardzo proszę, pan poseł Jarosław Rzepa, Koalicja
Polska.

49

Poseł Jarosław Rzepa:
Pani Marszałek! Wysoka Izbo! Widać, że historia
nadal dzieli ludzi.
Pozwólcie państwo, że przytoczę cytat z oficjalnego pisma NSZ-etu z 4 grudnia 1943 r.: Nie ma w Polsce i dla Polski wrogów nr 1 i 2. Obojętnie, jak się
nazywa: Niemiec czy bolszewik. Właśnie to można
przeczytać w „Szańcu”.
Jako Wielkopolanin z urodzenia i mieszkaniec Pomorza Zachodniego od wielu, wielu lat chciałbym jednak zauważyć ogromny wkład w to, że patrzono na
ziemie Pomorza Zachodniego, oczywiście obecnie Pomorza Zachodniego i ziemie zachodnie obecnej Polski,
jako te ziemie, które w przyszłości, mówię w odniesieniu do tamtego czasu oczywiście, mogą i powinny wrócić do Polski. Za to z tego miejsca dziękuję. Dziękuję
tym, którzy tak właśnie o tych ziemiach myśleli. Jestem
też dumny z tego, że takie osoby były mocno związane,
historycznie, naukowo, z Wielkopolską, z Poznaniem.
Właśnie ta myśl o Polsce, o powrocie Polski do granic
sprzed wojen była jedną z tych głównych myśli, za które dziękuję podpułkownikowi w 75. rocznicę śmierci,
okropnej śmierci, w okropnym miejscu. I dziękuję tym
wszystkim, którzy spowodowali, że jest on dzisiaj należycie wspominany.
Jako przedstawiciel Klubu Parlamentarnego Koalicja Polska chciałbym powiedzieć, że będziemy głosowali za. Nie mamy z tym żadnego problemu. Dziękuję bardzo. (Oklaski)

Wicemarszałek
Małgorzata Kidawa-Błońska:
Dziękuję bardzo.
Pan poseł Grzegorz Braun, Konfederacja.

Poseł Grzegorz Braun:
Świeć, Panie, nad duszami wszystkich poległych
i pomordowanych jak śp. Stanisław Kasznica.
Mówię to ze szczególnym wzruszeniem, wspominając, że w rodzinie Braunów w tamtych latach również wszyscy dorośli mężczyźni albo już byli w więzieniu, albo mieli tam wkrótce trafić. Chwała Bogu,
uszli z życiem, ale spotykali się pod celą na Rakowieckiej z kolegami, następcami śp. Stanisława Kasznicy.
Bardzo dziękuję panu, panie pośle sprawozdawco,
za ten projekt uchwały i dziękuję za to, że zdarzają
się takie rzadkie chwile w tej kadencji, kiedy polska
historia, a przecież bez właściwej dykcji historii nie
może być właściwej polityki na przyszłość, jest właściwie odczytywana, mimo że zasiadają w tej Wysokiej
Izbie pogrobowcy opryszków z ul. Rakowieckiej i ludzie odczuwający solidarność z ludźmi reżimu, przed
którym śp. Kasznica chciał bronić Polaków. I mimo że
odzywają się stamtąd głosy spadkobierców sowieciarzy, komunistów, morderców i rabusiów, których to
boli, że śp. Stanisław Kasznica jest tutaj wspominany

75. posiedzenie Sejmu w dniu 9 maja 2023 r.

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

50
Poseł Grzegorz Braun

z szacunkiem – mimo to tę uchwałę przyjmiemy, na to
wygląda. To prosty rachunek sił, głosów w tej Wysokiej Izbie.
Ale trzeba zauważyć, że gdyby żył śp. Kasznica,
to jako autor regulaminów dla sądów kapturowych
Służby Cywilnej Narodu, obawiam się, niejednego
z sygnatariuszy projektu tej uchwały zapisałby na
liście. (Wesołość na sali) Zapisałby na liście za to,
coście tutaj robili w ostatnich latach, tak, panie marszałku Terlecki. Za tych 200 tys. zgonów nadmiarowych, za to upodlenie, rabunek bylibyście, panie pośle sprawozdawco, na liście do rozwałki, ni mniej, ni
więcej. (Dzwonek) Za to, coście Polakom wyrządzili.
(Głos z sali: Dokładnie tak, dokładnie tak.)
I tą miarą się mierzcie, a nie dopisujecie się tylko
do biografii prawdziwych bohaterów, sądząc, że będzie to legitymacja, żeby ominąć osąd historii, który
was spotka, mam nadzieję, jeszcze na tym świecie,
za wszystkie krzywdy, których reżim załganej Zjednoczonej łże-Prawicy wyrządził Polakom.
(Przewodnictwo w obradach obejmuje wicemarszałek
Sejmu Ryszard Terlecki)
(Wicemarszałek wyłącza mikrofon, poseł przemawia
przy wyłączonym mikrofonie)
A więc świeć, Panie, nad duszami bohaterów.
Hańba tym, którzy…

Wicemarszałek Ryszard Terlecki:
Panie pośle, przekroczył pan czas.
Panie, pożal się Boże…

Poseł Paweł Zalewski:
Panie Marszałku! Wysoka Izbo! Jest czymś wyjątkowo niewłaściwym, aby poseł, który zaprasza do
Sejmu Rzeczypospolitej młodzieżówkę partii AFD,
która jest partią nacjonalistyczną, której członkowie
chwalą pakt Ribbentrop-Mołotow, udzielał takich
pouczeń, całkowicie niesprawiedliwych wobec jednej
bądź drugiej strony. Tutaj nie ma, panie pośle, spadkobierców sowieciarzy…
(Poseł Krystian Kamiński: Słyszał pan, co oni
mówili.)
(Poseł Grzegorz Braun: Pan nie słuchał, albo ma
pan problemy ze słuchaniem…)
…bo nikt, panie pośle, po stronie Lewicy, o której,
jak rozumiem, pan mówił, nie chwali paktu Ribbentrop-Mołotow.
(Poseł Grzegorz Braun: Jak nie chwali? Chwali
jego konsekwencje.)
Nikt nie odwołuje się pozytywnie do komunistycznej historii. I z drugiej strony, panie pośle, muszę
powiedzieć, że…
(Poseł Grzegorz Braun: Pan ma problemy ze słuchaniem.)

Ale proszę mi pozwolić…
Panie marszałku, czy ja mogę prosić? (Gwar na
sali, dzwonek)
(Wypowiedź poza mikrofonem)

Wicemarszałek Ryszard Terlecki:
Panie pośle, no co się pan wydziera?

Poseł Paweł Zalewski:
I z drugiej strony muszę powiedzieć, że przy mojej
olbrzymiej krytyce wobec większości rządzącej nigdy
bym się nie posunął jak pan do tezy, że posłowie tej
partii zasługują na sądy kapturowe w tym kontekście, o którym myślał śp. płk. Kasznica.
(Poseł Grzegorz Braun: Jak najbardziej zasługują.)
To jest absolutny skandal, panie pośle.
Wracam do rzeczy. Otóż Polska ma wielu bohaterów, którzy oddawali życie za nią, nosząc ją głęboko
w sercu, ale różnie o niej myśląc, tzn. mając różne ideały, mając różne wizje Polski. I dzisiaj byłoby najgorsze
przy tym olbrzymim kryzysie zaufania do siebie Polaków, kryzysie zaufania także w polityce, aby historia
była kolejną dziedziną konfrontacji. Historia powinna
być dziedziną pojednania, takiego pojednania, które
oparte jest na obiektywnym osądzie, bez współczesnego kontekstu.
Chcę powiedzieć, że będziemy głosowali za tą
uchwałą, dlatego że postać płk. Kasznicy dobrze zasłużyła się ojczyźnie. Był to wspaniały żołnierz, który odznaczony orderem Virtuti Militari spełnił swój
obowiązek. Ale zarazem pamiętamy o tym, że wśród
żołnierzy Narodowych Sił Zbrojnych byli tacy, którzy
taktycznie współpracowali z Wehrmachtem, jak Brygada Świętokrzyska.
(Poseł Grzegorz Braun: A odczep się pan od żołnierzy Narodowych Sił Zbrojnych…)
Byli tacy również, którzy są oskarżani (Dzwonek)
o rzeczy absolutnie skandaliczne, a nawet o zbrodnie.
To nie jest nasza tradycja…
(Poseł Grzegorz Braun: Pańska nie jest z całą
pewnością.)
…ale uważamy, że postać płk. Kasznicy powinna
być przez Sejm uczczona. Dziękuję bardzo.

Wicemarszałek Ryszard Terlecki:
Pani poseł Joanna Senyszyn, Lewica.
(Poseł Grzegorz Braun: My szanujemy pamięć wyzwolicieli…)
Ale nikt się teraz pana nie pyta o zdanie. Nie ma
pan głosu, po co pan wykrzykuje?

75. posiedzenie Sejmu w dniu 9 maja 2023 r.

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

Poseł Joanna Senyszyn:
Wysoka Izbo! Klub parlamentarny Lewicy Demokratycznej jest przeciwne wikłaniu Sejmu w fałszowanie polskiej historii, a właśnie fałszowaniem historii jest tworzenie i utrwalanie mitu tzw. żołnierzy
wyklętych, czyli band, które miały znikome znaczenie społeczne, polityczne i militarne, a według dzisiejszej nomenklatury były terrorystycznymi bojówkami. Prezydent Duda powiedział, że wyklęci są
fundamentem Polski. Gdyby tak było, mielibyśmy
fundament mizerny i przegniły.
Według IPN w 1945 r. w zbrojnym podziemiu było
13–17 tys. osób, w 1946 r. 7–9 tys., w latach 1947–1950
zaledwie 1800, a potem jednostki. W 1946 r. Polska liczyła 24 mln mieszkańców, co znaczy, że tzw. wyklęci
stanowili 0,3 promila populacji i nie mieli w zasadzie
żadnego poparcia społecznego. Jest zakłamywaniem
historii przypisywanie ich działaniom, zwłaszcza po
9 maja 1945 r., jakiejkolwiek roli poza destrukcyjną.
Z braku możliwości prowadzenia walki z regularnym
wojskiem oraz siłami bezpieczeństwa pogrążali się
w działaniach bandyckich, rabunkowych i porachunkach z okoliczną ludnością cywilną. Mordowali swoich
braci i siostry, którzy odbudowywali Polskę ze zniszczeń wojennych, przeprowadzali reformę rolną i industrializację, likwidowali przedwojenną nędzę i analfabetyzm. Szacuje się, że tzw. wyklęci zamordowali ponad
5 tys. cywilów, w tym 187 dzieci.
Trzeba też pamiętać, że w tym czasie Polska miała rząd uznawany przez społeczność międzynarodową.
I właśnie przeciw temu rządowi i jego reprezentantom
występowały nieliczne bandy, nazywane obecnie żołnierzami wyklętymi, niemające umocowania w żadnej
władzy państwowej. Wyklęci chcieli uniemożliwić reformę rolną, zastraszyć Polaków, aby w referendum
1946 r. nie głosowali trzy razy tak, a więc aby nie głosowali m.in. za przyłączeniem do Polski Ziem Zachodnich i Północnych. Były to działania na szkodę państwa i narodu polskiego. Sejm nie powinien honorować
przedstawicieli tego słusznie wyklętego nurtu. I nie
chodzi w tym przypadku o ppłk. Kasznicę. Uważam,
że w ogóle należy skończyć z mitem żołnierzy wyklętych i z ich… Oczywiście ze względu na popkulturową
wartość tego mitu on jest utrwalany.
Składam wniosek o odrzucenie uchwały. (Dzwonek) Dziękuję za uwagę. (Oklaski)

Wicemarszałek Ryszard Terlecki:
Nic od pani nie przyjmę. Nie powinna pani tu w ogóle się znaleźć w tym Sejmie.
(Głos z sali: Co to za komentarze?)
(Głos z sali: Bezczelność!)
Czy są pytania, są zgłoszeni do pytań?
(Poseł Grzegorz Braun: Tak, oczywiście.)
Tak, bardzo proszę.
Pan poseł Grzegorz Braun, Konfederacja.
(Poseł Grzegorz Braun: Pani poseł Senyszyn
przede mną.)
Pytanie?
(Głos z sali: Do samej siebie.)

51

Poseł Joanna Senyszyn:
Czy autorzy projektu uchwały wiedzą, że w 1950 r.
ich idol, kard. Wyszyński, był inicjatorem porozumienia
z rządem, w którym Kościół katolicki w pkt 8 zobowiązał się do tego – cytuję – że będzie zwalczać zbrodniczą
działalność band podziemia oraz piętnować i karać duchownych winnych udziału w jakiejkolwiek akcji podziemnej i antypaństwowej? Określenie: bandy, które
tak was oburza, a którego użyłam w moim wystąpieniu
w imieniu koła, pochodzi właśnie z tego porozumienia.
Czy nie uważacie, że gloryfikując tzw. żołnierzy wyklętych, sprzeniewierzacie się opinii swojego Kościoła,
Kościoła katolickiego, który jednoznacznie określił
działalność wyklętych mianem zbrodniczej i zabronił
katolickim duchownym współpracować z bandami podziemia? Dziękuję za uwagę. (Oklaski)

Wicemarszałek Ryszard Terlecki:
Poseł Grzegorz Braun, Konfederacja.

Poseł Grzegorz Braun:
Nieszczęsna Pani Poseł Szanowna! My, cywilizowani ludzie, jesteśmy zwolennikami zasady rozdzielenia władz świeckiej i duchownej i proszę nie mieszać tych porządków, bo ich rozdzielenie jest fundamentem cywilizacyjnym.
Panie Pośle Sprawozdawco! Może pan ma jeszcze
więcej takich dobrych uchwał w zanadrzu? Bardzo
chętnie przyklaśniemy. Już kończy się powoli ta kadencja, więc proszę nie dawkować nam takich pozytywnych emocji, proszę wyłożyć karty na stół. Choćby nawet tylko swoim krajanom z Wielkopolski pan
poświęcał te uchwały, to Konfederacja przyklaśnie.
A w przyszłym roku będziemy mieli już 80 lat od
czasu, kiedy w majątku moich dziadków odbyła się
pierwsza koncentracja Brygady Świętokrzyskiej
(Dzwonek), oczywiście bez żadnej zasługi ze strony
mojej rodziny, ale jednak zawsze to…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Wicemarszałek Ryszard Terlecki:
Pan poseł Robert Obaz, Lewica.
Nie ma pana posła.
Pan poseł Mirosław Suchoń.
Też nie ma pana posła.
Pan poseł Grzegorz Lorek.
Jest.

Poseł Grzegorz Lorek:
Panie Marszałku! Wysoka Izbo! Ja się zwracam
do Lewicy. Dlaczego? Nie wiem, czy państwo wiecie,
że śp. podpułkownik został rozstrzelany i ubrany

75. posiedzenie Sejmu w dniu 9 maja 2023 r.

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

52
Poseł Grzegorz Lorek

w mundur żołnierza Wehrmachtu i pochowany w nieznanej mogile. Czy uważacie, że tak powinny być
wykonywane wyroki śmierci i czy tak powinniśmy
szanować żołnierza polskiego? Dziękuję. (Oklaski)

Wicemarszałek Ryszard Terlecki:
Pan poseł Jan Szopiński.
Nie ma pana posła.
Pan poseł Adrian Zandberg, Lewica.

Poseł Adrian Zandberg:
Szanowni Wnioskodawcy! Robicie dokładnie to, co
chcieli zrobić stalinowscy prokuratorzy. Oni chcieli
zmieszać piękną legendę polskiego demokratycznego
podziemia z NSZ-etem, który nie przypadkiem znalazł
się poza polskim demokratycznym podziemiem. Nie
przypadkiem, ponieważ odpowiadał jako organizacja
za bratobójcze mordy, za listy proskrypcyjne – i tutaj
niestety pan Braun udzielił wam prawdziwej lekcji – na
których znajdowali się przedstawiciele demokratycznej lewicy z Polskiej Partii Socjalistycznej, za listy
proskrypcyjne, na których znajdowali się ludzie pomagający Żydom uciekającym z gett, na których znajdowali się ludzie…
(Poseł Grzegorz Braun: Komuniści, kolaboranci
i agenci tam się znajdowali.)
…którzy byli działaczami polskiego demokratycznego podziemia. NSZ chciał mordować takich ludzi.
(Poseł Grzegorz Braun: Mordować, słusznie karać.)
Dzisiaj w tej uchwale, którą w tym kształcie zaproponowaliście, stajecie po stronie tych, którzy
chcieli splamić pamięć o polskim demokratycznym
podziemiu, mieszając je właśnie z taką organizacją,
jaką był NSZ (Dzwonek), organizacją faszystowską,
o czym jasno mówili przedstawiciele Armii Krajowej
i demokratycznego podziemia. (Oklaski)
(Poseł Krystian Kamiński: Już czas ci się skończył.)
(Poseł Grzegorz Braun: Precz z komuną!)

Wicemarszałek Ryszard Terlecki:
Pan poseł Krystian Kamiński, Konfederacja.
Nie ma… Nie, jest pan poseł.

Poseł Krystian Kamiński:
Panie Marszałku! Wysoka Izbo! Procedujemy nad
uchwałą w sprawie upamiętnienia ostatniego komendanta Narodowych Sił Zbrojnych ppłk. Stanisława
Kasznicy w 75. rocznicę jego stracenia. I co? I komuniści, którzy chodzą w koszulkach z Marksem, mówią,
żeby to odrzucić. Dlaczego? Bo wiadomo, kogo oni reprezentują, wiadomo, czyimi są protoplastami. Prze-

cież w ich szeregach są ludzie, którzy wcześniej byli
w PZPR-ze, tak? Byli w PZPR-ze, czyli ich poprzednicy
byli odpowiedzialni za to, że właśnie tacy ludzie zostali zabici. Oni powinni zostać usunięci z polskiego
Sejmu. Oni w ogóle nie reprezentują jakiejkolwiek
polskiej myśli patriotycznej. To, co oni robią, wykracza daleko poza to, co nazywa się godnością. Ci ludzie
bronią takiego zachowania, bronią tortur, brutalnych śledztw i strzałów w tył głowy. Naprawdę jesteście obrzydliwi. Powinniście dzisiaj stać koło Putina,
bo tam jest wasze miejsce. (Oklaski)

Wicemarszałek Ryszard Terlecki:
Pan poseł Krzysztof Piątkowski, Koalicja Obywatelska.

Poseł Krzysztof Piątkowski:
Szanowni Państwo! Powiem kilka słów do posła siedzącego w pierwszym rzędzie, który raczył wypowiedzieć się na temat moich uwag dotyczących niektórych
działaczy Narodowych Sił Zbrojnych. Chcę jeszcze raz
z całym szacunkiem powtórzyć: pan ppłk Kasznica zasługuje na upamiętnienie tą uchwałą, ale nie jest prawdą to, że niektóre zbrodnie to tylko PRL-owska propaganda, panie pośle. Narodowe Siły Zbrojne przyznały
się do niektórych zbrodni, zrobiły to oficjalnie, więc to
nie jest plotka, to nie jest propaganda – to jest fakt.
(Oklaski)

Wicemarszałek Ryszard Terlecki:
Pan poseł Piotr Adamowicz, Koalicja Obywatelska.

Poseł Piotr Adamowicz:
Dziękuję, panie marszałku.
Panie Marszałku! Wysoka Izbo! Niewątpliwie
ppłk. Kasznicy należy się przypomnienie, a także
oczywiście hołd, ale niestety, jak to bywa w historii,
historia Narodowych Sił Zbrojnych nie jest krystalicznie czysta. Wspomniał o tym Krzysztof Piątkowski, mój klubowy kolega.
Przypomnę od siebie jedną historię, a mianowicie
historię ewakuacji na zachód Brygady Świętokrzyskiej. Czy komuś się to podoba, czy komuś się to nie
podoba, ewakuowała się ona we współpracy z niemieckim okupantem. Taka jest historyczna prawda.
Dziękuję uprzejmie. (Oklaski)

Wicemarszałek Ryszard Terlecki:
Teraz głos zabierze sprawozdawca komisji pan
poseł Piotr Babinetz.

75. posiedzenie Sejmu w dniu 9 maja 2023 r.

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

Poseł Piotr Babinetz:
Dziękuję bardzo.
Panie Marszałku! Wysoka Izbo! Na początek chciałbym serdecznie podziękować panu posłowi Bartłomiejowi Wróblewskiemu za przygotowanie tego projektu uchwały upamiętniającej komendanta głównego Narodowych Sił Zbrojnych Stanisława Kasznicę
i przedstawienie go na posiedzeniu naszej komisji,
Komisji Kultury i Środków Przekazu.
Przejdę teraz do tych wielu mniej poważnych i poważniejszych wypowiedzi, jakie tutaj słyszeliśmy. Na
początku dyskusji padło ciekawe sformułowanie, że
Stanisław Kasznica padł ofiarą stalinowskich represji, nie mógł liczyć na uczciwy proces. Co to znaczy?
Czy to znaczy, że gdyby to działo się w innym państwie polskim, to Stanisław Kasznica też powinien
być sądzony, ale miałby uczciwy proces?
(Poseł Grzegorz Braun: Dobra uwaga.)
Tak z tego wynika. To świadczy o tym, że ktoś, kto
to mówi, jest po prostu wrogiem niepodległej Polski.
(Poseł Grzegorz Braun: Dobra uwaga.)
Kolejna kwestia dotyczy tych, którzy byli poza
marginesem polskiego podziemia. Poza marginesem
polskiego podziemia byli ci, którzy walczyli o Polskę
pod władzą sowiecką…
(Poseł Grzegorz Braun: Sowieciarze.)
…czyli komuniści i ich różne sowieckie agentury,
natomiast Narodowe Siły Zbrojne były częścią tych polskich środowisk, które walczyły o niepodległą Polskę.
Kolejna kwestia dotyczy terrorystycznych bojówek,
band, faszystowskich ugrupowań. W świetle nauki
towarzysza Stalina wszystkie ugrupowania, które nie
były komunistyczne, które nie służyły Sowietom, były
faszystowskie. To jest ideologia, to wygłaszanie teorii
z czasów Stalina. Do dzisiaj są one powtarzane na tej
sali. To wstyd, że w polskim Sejmie w niepodległej
Polsce coś takiego jest powtarzane.
Kolejna kwestia dotyczy tych poszczególnych, drobniejszych spraw. Może nie jest to chronologiczne, jeśli
chodzi o przebieg dyskusji. Chodzi o zarzut, że Narodowe Siły Zbrojne, a konkretnie Brygada Świętokrzyska, taktycznie porozumiały się, nie podjęły walki
z Niemcami, aby móc się wycofać. Zarzucanie tego
Narodowym Siłom Zbrojnym oznaczałoby, że należałoby sądzić Armię Krajową za to, że wspólnie z Sowietami walczyła przeciwko Niemcom na wschodnich
terenach II Rzeczypospolitej, a przecież nikt tego Armii Krajowej nie zarzuca.
Kolejna sprawa dotyczy tego, jakoby podziemie niepodległościowe nie miało poparcia. Podam przykład.
Chodzi o oddział, kilkuosobową grupę Józefa Cieśli,
który w czasie II wojny światowej był związany z podziemiem ludowym, z Batalionami Chłopskimi. Józef
Cieśla walczył przeciwko Niemcom, a później, od 1944 r.
do 1955 r. walczył z komunistami na Podkarpaciu. Na
terenie kilku powiatów, chodzi o powiat krośnieński,
powiat jasielski i powiat brzozowski, przez 10 lat ukrywał się z kilkuosobową grupą. Później za pomoc Cieśli
skazano 70 osób, a ponad 200 było więzionych. Poma-

53

gały mu tysiące mieszkańców Podkarpacia, szczególnie podkarpackich wsi. Poparcie dla podziemia niepodległościowego było powszechne.
Wrócę jeszcze do tych zarzutów wobec Narodowych Sił Zbrojnych, np. zarzutu antysemityzmu.
Pamiętajmy, że w czasie II wojny światowej np. działacz narodowy Jan Mosdorf został zamordowany
przez Niemców w Auschwitz właśnie za pomaganie
Żydom. Żydzi zresztą też byli w Narodowych Siłach
Zbrojnych.
Kolejna sprawa. Jeśli chodzi o Niemców, o współpracę z Niemcami, to tak się składa, że Niemcy szczególnie zaciekle zwalczali Stronnictwo Narodowe
i Narodowe Siły Zbrojne. W Wielkopolsce, o której
tutaj jest mowa w kontekście Stanisława Kasznicy,
bywało tak, że działacze narodowi w czasie okupacji
niemieckiej byli ścinani toporami bądź gilotynami.
Zaciekłość w zwalczaniu Narodowych Sił Zbrojnych
przez Niemców była olbrzymia. A wynikało to m.in.
z tego, że to zasługą Obozu Narodowego i Narodowych Sił Zbrojnych było podniesienie sprawy powrotu Ziem Zachodnich do Rzeczypospolitej i granicy
Polski na Odrze i Nysie. Natomiast komuniści w latach 20. domagali się, aby te nieznaczne zachodnie
części Rzeczypospolitej, które II Rzeczpospolita zdołała w swoje granice włączyć w wyniku powstań śląskich, powstania wielkopolskiego, oddać Niemcom,
bo taka była wtedy linia polityki sowieckiej, a komuniści jako sługusi Moskali wykonywali zawsze rozkazy sowieckie, rosyjskie, moskiewskie.
To właściwie, można powiedzieć, prawie wszystko. Na koniec dodam jeszcze tylko tyle, że szczególną
hańbą jest kolejny atak w polskim Sejmie, Sejmie
niepodległego państwa polskiego, na komendanta
Narodowych Sił Zbrojnych Stanisława Kasznicę. To
był człowiek, który był torturowany przez komunistów w śledztwie, został przez nich zamordowany,
a potem został po kryjomu zagrzebany, zakopany,
tak aby wszelka pamięć o nim przepadła. I w dalszym ciągu są tacy, którzy chcą tego człowieka i pamięć o nim pogrzebać. To wstyd i hańba.
A Wysoki Sejm proszę o przyjęcie tej uchwały.
Dziękuję bardzo. (Oklaski)

Wicemarszałek Ryszard Terlecki:
Pan poseł Adrian Zandberg w trybie sprostowania.
Ma pan 1 minutę.

Poseł Adrian Zandberg:
Pan poseł był łaskaw powiedzieć, że jeśli ktoś
przypomina, że NSZ został postawiony poza nawias
Polski podziemnej…
(Poseł Antoni Macierewicz: Nie został nigdy postawiony. To kłamstwo.)

75. posiedzenie Sejmu w dniu 9 maja 2023 r.

54

Projekt uchwały w 75. rocznicę stracenia pułkownika Stanisława Kasznicy,
ostatniego komendanta głównego Narodowych Sił Zbrojnych

Poseł Adrian Zandberg
…to jest stalinistą. Cytuję, panie pośle: NSZ, tak
samo jak komuniści i z podobnych powodów, został
postawiony poza nawias Polski podziemnej.
(Poseł Antoni Macierewicz: Oszustwo. Kłamie pan.)
(Głos z sali: Precz z komuną.)
Polska podziemna przyjęła zasady demokracji
i postępu społecznego i położyła je jako fundament
niepodległości, a NSZ wyznawał ideologię faszystowską, wrogą demokracji. Wiecie z czyjej wypowiedzi
jest ten cytat?
(Poseł Joanna Borowiak: Precz z komuną.)
(Poseł Antoni Macierewicz: To kłamstwo.)
Zygmunta Zaremby. Krzyczycie na słowa Zygmunta Zaremby – jednego z przywódców Polskiego
Państwa Podziemnego. Niech to będzie dla was samych najlepszą nauką dotyczącą tego, kogo dzisiaj
bronicie. (Oklaski)
(Poseł Grzegorz Braun: Panie marszałku, czy
mógłbym przytoczyć decyzję politbiura moskiewskiego z 1926 r. o zwalczaniu polskich patriotów pod hasłem antyfaszyzmu?)

Wicemarszałek Ryszard Terlecki:
Nie, dajmy spokój.
(Poseł Grzegorz Braun: To są źródła tej propagandy, prawda?)
Tak było, ja wiem.
(Poseł Grzegorz Braun: Towarzysz Stalin…)
Zamykam dyskusję.
(Poseł Grzegorz Braun: Może sprostuję, panie
marszałku.)
W dyskusji zgłoszono wniosek o odrzucenie projektu uchwały w całości.
Proponuję, aby Sejm nie odsyłał tego projektu
uchwały ponownie do komisji.
Jeżeli nie usłyszę sprzeciwu, będę uważał, że Sejm
propozycję przyjął.
Sprzeciwu nie słyszę.
Do głosowania nad projektem uchwały przystąpimy w bloku głosowań.
(Poseł Grzegorz Braun: A w kwestii formalnej
można, panie marszałku?)
Właściwe komisje przedłożyły sprawozdanie o rządowym projekcie ustawy o zmianie ustawy o zwrocie
podatku akcyzowego zawartego w cenie oleju napędowego wykorzystywanego do produkcji rolnej, druk
nr 3192.
W związku z tym, po uzyskaniu jednolitej opinii
Konwentu Seniorów, marszałek Sejmu podjęła decyzję o uzupełnieniu porządku dziennego o punkt obejmujący rozpatrzenie tego sprawozdania.
Marszałek Sejmu proponuje, aby w tym przypadku
Sejm wyraził zgodę na zastosowanie art. 51 pkt 3 regulaminu Sejmu oraz w dyskusji nad tym punktem porządku dziennego wysłuchał 5-minutowych oświadczeń w imieniu klubów i 3-minutowych oświadczeń
w imieniu kół.

Jeżeli nie usłyszę sprzeciwu, będę uważał, że Sejm
propozycje przyjął.
Sprzeciwu nie słyszę.
1 minuta na sprostowanie.
(Wypowiedź poza mikrofonem)
To nie jest sprostowanie?
(Poseł Grzegorz Braun: W kwestii formalnej można?)
To jak zaczniemy…
(Poseł Grzegorz Braun: Czy pan marszałek pozwoli mi sprostować?)
Ma pan 1 minutę.

Poseł Grzegorz Braun:
Panie Marszałku! Wysoka Izbo! Ponieważ po raz
kolejny już Lewica z lewej strony tej sali nawiązuje
do dorobku Rosji sowieckiej, warto przypomnieć fakt,
że to w 1926 r. politbiuro moskiewskie powzięło decyzję o prowadzeniu walki z polskim patriotyzmem
pod hasłem antyfaszyzmu. A zatem wielce czcigodny
pan poseł Zandberg realizuje tutaj właśnie wytyczne
politbiura moskiewskiego z jesieni 1926 r. i ujada na
polskich patriotów, nazywając ich faszystami.
(Głos z sali: Panie marszałku...)
Zaiste pogrobowcy towarzysza Stalina i innych
członków sowieckich politbiur. (Oklaski)

Wicemarszałek Ryszard Terlecki:
Przystępujemy do rozpatrzenia punktu 6. porządku dziennego: Sprawozdanie Komisji Finansów Publicznych oraz Komisji Rolnictwa
i Rozwoju Wsi o rządowym projekcie ustawy
o zmianie ustawy o zwrocie podatku akcyzowego zawartego w cenie oleju napędowego wykorzystywanego do produkcji rolnej (druki nr 3176
i 3192).
Proszę pana posła Jerzego Małeckiego o przedstawienie sprawozdania komisji.
Informuję Wysoką Izbę, że głosowań teraz nie
będzie. Będą dopiero wieczorem.
Proszę bardzo.

Poseł Sprawozdawca Jerzy Małecki:
Panie Marszałku! Panie Ministrze! Wysoka Izbo!
Mam zaszczyt przedstawić sprawozdanie Komisji
Finansów Publicznych oraz Komisji Rolnictwa i Rozwoju Wsi o rządowym projekcie ustawy o zmianie
ustawy o zwrocie podatku akcyzowego zawartego
w cenie oleju napędowego wykorzystywanego do produkcji rolnej, druk nr 3176.
Sejm na 75. Posiedzeniu, w dniu dzisiejszym, na
podstawie art. 39 ust. 2 regulaminu Sejmu skierował
powyższy projekt ustawy do Komisji Finansów Publicznych oraz Komisji Rolnictwa i Rozwoju Wsi
w celu rozpatrzenia.

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Sprawozdawca Jerzy Małecki
Komisje: Finansów Publicznych oraz Rolnictwa
i Rozwoju Wsi po rozpatrzeniu powyższego projektu
ustawy na posiedzeniu w dniu 9 maja 2023 r. wnoszą,
ażeby Wysoki Sejm uchwalić raczył załączony projekt
ustawy.
W trakcie posiedzenia połączonych komisji zaproponowano cztery poprawki, w tym dwie legislacyjne,
które zostały przyjęte. Dziękuję bardzo. (Oklaski)

Wicemarszałek Ryszard Terlecki:
Sejm ustalił, że w dyskusji nad tym punktem porządku dziennego wysłucha 5-minutowych oświadczeń w imieniu klubów i 3-minutowych oświadczeń
w imieniu kół.
Otwieram dyskusję.
Jako pierwszy pan poseł Jerzy Małecki, Prawo
i Sprawiedliwość.

Poseł Jerzy Małecki:
Panie Marszałku! Panie Ministrze! Wysoka Izbo!
W imieniu Klubu Parlamentarnego Prawo i Sprawiedliwość mam zaszczyt ponownie przedstawić oświadczenie dotyczące ustawy o zmianie ustawy o zwrocie
podatku akcyzowego zawartego w cenie oleju napędowego wykorzystywanego do produkcji rolnej, druk
nr 3186. W trakcie dzisiejszego pierwszego czytania
na sali plenarnej przedstawiłem w imieniu Klubu
Parlamentarnego Prawo i Sprawiedliwość oświadczenie popierające tę ustawę.
Wspomnę, że jest to realizacja obietnicy złożonej
przez Prawo i Sprawiedliwość w kwietniu na konwencji rolnej w Łysych. Przypomnę, że przyjmując tę
ustawę, zwiększamy kwotę dopłaty do używanego
w produkcji rolniczej oleju napędowego łącznie do 2 zł
za litr, z tego kwota 54 gr będzie wypłacona po akceptacji przez Komisję Europejską. Mam nadzieję, że
na pozytywną decyzję polscy rolnicy nie będą długo
czekali. Przyjmując tę ustawę, i to jest także bardzo
oczekiwane, wprowadzamy limity zużywanego oleju
napędowego w odniesieniu do produkcji świń, owiec,
kóz i koni. Są to dobre rozwiązania dla rolników
w obecnych ciężkich czasach, które są skutkiem wywołanej przez Rosję wojny na Ukrainie.
Panie Marszałku! Panie Ministrze! Wysoka Izbo!
Klub Parlamentarny Prawo i Sprawiedliwość jest za
przyjęciem tej dobrej ustawy dla polskich rolników.
Dziękuję bardzo. (Oklaski)
(Przewodnictwo w obradach obejmuje wicemarszałek
Sejmu Piotr Zgorzelski)

55

Wicemarszałek Piotr Zgorzelski:
Bardzo dziękuję.
Teraz głos zabierze pan poseł Piotr Borys, który
przedstawi stanowisko Klubu Parlamentarnego Koalicja Obywatelska.

Poseł Piotr Borys:
Szanowny, Drogi Marszałku! Wysoka Izbo! Chciałem przedstawić stanowisko klubu Koalicji Obywatelskiej w sprawie tej ustawy i poprawek. Otóż chcieliśmy wnieść jedną poprawkę, która warunkuje system zwrotu za akcyzę jako kompensatę tej drożyzny
w postaci 126 l, a nie 110 l. To jest istotna poprawka,
która wpłynie na zwiększenie kwot w przeliczeniu
dla poszczególnych producentów koni, owiec czy innych zwierząt. Jest to uzasadnione, dlatego że przez
ostatni rok to prezes Obajtek… (Gwar na sali)

Wicemarszałek Piotr Zgorzelski:
Chciałem zwrócić się, panie pośle, do wszystkich
państwa posłów o to, aby umożliwić wystąpienie panu
posłowi Borysowi, wyciszenie dyskusji, ewentualnie
przeniesienie jej poza salę obrad.
Proszę bardzo.

Poseł Piotr Borys:
Otóż ta poprawka jest istotna, bo ona w sposób
bezpośredni wpłynie na wielkość zwrotów z tzw. akcyzy dla poszczególnych rolników.
Natomiast to nie zmienia istoty spraw, o których
mówiliśmy. Chodzi o to, że ten rząd zawiódł na całej
linii w rolnictwie. Po pierwsze, dalej nie wiemy, ile
milionów ton zboża ukraińskiego trafiło do Polski.
Mamy sprzeczne informacje. Rząd ukrywa wszystkie
informacje oraz to, które firmy sprowadziły miliony
ton zbóż. Wczoraj komisarz Wojciechowski powiedział o 4,2 mln t, czego nie potwierdza rząd polski.
Pan komisarz Wojciechowski powiedział, że codziennie otrzymuje raporty o tym, ile zboża trafia do Polski, trafia do Unii Europejskiej. Dlaczego boi się
ujawnić te informacje minister Telus i państwa rząd?
Boicie się tej prawdy, że nie przypilnowaliście polskiego rynku, że mamy rynek rozregulowany, że mamy
sytuację, w której setki tysięcy rolników zaufało premierowi Kowalczykowi, który zapewniał, że w bieżącym roku pszenica będzie o wiele droższa. Nie sprzedali oni pszenicy za 1500 zł i trafili na obniżkę cen
do średnio 900 zł. Dzisiaj panicznie próbujecie to
kompensować. Ta pomoc trafi nie do wszystkich, nawet w tej sytuacji dzielicie Polaków, dzielicie rolników, bo każdy, kto ma powyżej 300 ha, takiej pomocy nie otrzyma – zarówno dopłaty do pszenicy, jak
i dopłaty do nawozów. Wy dzielicie Polaków i to jest

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

56
Poseł Piotr Borys

po prostu karygodne i niewybaczalne. Dlatego powinniście jak najszybciej oddać władzę, jak najszybciej polscy rolnicy powinni was usunąć za to, do czego doprowadziliście na rynku rolnictwa. Jeżeli mówimy dzisiaj o sytuacji związanej ze zwrotem za paliwo, to nie sposób nie powiedzieć, że z 250 tys. stad
świń, które były jeszcze w 2015 r., dzisiaj mamy 56 tys.
Przecież to jest upadek hodowli trzody chlewnej.
Z eksportera staliśmy się importerem. To wszystko
w czasie ostatnich 7 lat rządów.
Dlatego proszę z tej mównicy pana ministra Telusa, którego znam i który zawsze rzetelnie podchodził do swojej pracy w komisji, o ujawnienie, ile milionów ton pszenicy i innych zbóż faktycznie trafiło
do Polski, co stało się z milionami ton tzw. technicznego zboża. Wiemy, ile zboża siewnego, zboża na paszę i zboża spożywczego trafiło, więc gdzie jest ta różnica? Czy ona zalega w polskich magazynach, w polskich silosach, czy trafiła do przerobu i trafiła na
rynek spożywczy? Proszę podać nam te informacje,
bo pan komisarz Wojciechowski dokładnie powiedział, że to jest ponad 4,2 mln t ziarna, które trafiło
do Polski, i on ma codzienne raporty. Moje pytanie
się sprowadza do tego, czy pan minister Telus również ma codzienne raporty i czy z mównicy może nam
powiedzieć dokładnie, ile to milionów ton, ile milionów ton technicznego zboża jest w Polsce, ile trafiło
i ile jest obecnie oraz jakie firmy zajmowały się głównie procederem sprowadzania tej nadmiernej ilości
na rynek polski. Prosimy o te informacje, bo tego
żądają od nas wyborcy, tego żądają od nas nasi rodacy, rolnicy, którzy są zaniepokojeni bieżącą sytuacją.
O to chcieliśmy prosić i tych informacji będziemy
żądać. Dziękuję bardzo. (Oklaski)

Wicemarszałek Piotr Zgorzelski:
Bardzo dziękuję.
Głos teraz zabierze pan poseł Jacek Czerniak,
który przedstawi stanowisko klubu Lewica.

Poseł Jacek Czerniak:
Dziękuję bardzo.
Panie Marszałku! Wysoka Izbo! Mam zaszczyt
przedstawić stanowisko klubu parlamentarnego Lewicy w sprawie projektu rządowego dotyczącego zmiany ustawy o zwrocie podatku akcyzowego zawartego
w cenie oleju napędowego wykorzystywanego do produkcji rolnej.
Szanowni Państwo! Na posiedzeniu połączonych
komisji, kiedy rozpatrywaliśmy ten projekt ustawy,
jeden z przedstawicieli organizacji rolniczych powiedział tak: Rolnicy nie potrzebują takiego projektu,
który łata tylko ich finanse, rolnicy potrzebują dokładnie ustawy o paliwie rolniczym i to ma być kwestia związana z tym, żeby paliwo rolnicze było co najmniej o 25% tańsze.

Taka była wypowiedź jednego z przedstawicieli organizacji rolniczych. Natomiast, szanowni państwo,
dzisiaj rząd przedstawił propozycję, która jest ciekawą propozycją, bo mówi się o stawce 1,46 zł plus 54 gr,
pod warunkiem wszak, że zgodzi się na to Komisja
Europejska.
Panie Ministrze! Czy pismo w tej sprawie już zostało skierowane do Komisji Europejskiej? Czy czeka pan na decyzję, rozumiem, parlamentu, żeby ta
ustawa została podjęta? Jakie mamy gwarancje, że
Komisja Europejska zgodzi się na tę stawkę, a jeżeli się nie zgodzi, to co powie rząd polski? Że ta zła
Komisja spowodowała, że tych dopłat do oleju napędowego nie ma.
Proszę państwa, niektóre propozycje związane
z konsultacjami zostały zawarte w projekcie ustawy.
Co ciekawe, w pierwszym projekcie to wsparcie dotyczyło tylko producentów świń i tutaj rzeczywiście pan
poseł z Koalicji Obywatelskiej powiedział, jaki jest
spadek pogłowia świń w Polsce. I to jest dzisiaj, jeżeli
mówimy o trzodzie chlewnej, rząd ok. 9 mln sztuk.
A kiedyś, za tego ustroju, który państwo tak negujecie
czy tak krytykujecie, było ok. 30 mln sztuk właśnie
trzody chlewnej. A co ciekawe, jakie były powody, że
nie uwzględniono propozycji producentów gęsi, którzy również zwrócili się z taką prośbą, żeby paliwo
związane do produkcji właśnie w tym zakresie było
dofinansowane. Jakie były powody, że nie uwzględniono właśnie tej propozycji Polskiego Związku Hodowców i Producentów Gęsi w tymże projekcie? Bardzo prosiłbym o taką odpowiedź.
Szkoda, że poprawka, która została zgłoszona,
a mówiła, by zamienić liczbę 110 na 126 – co było
mówione, jest to średnio wykorzystywana liczba litrów paliwa na hektar, oparta na naukowych badaniach – nie została uwzględniona przez koalicję rządzącą, została po prostu odrzucona. Ale mając na
względzie okoliczności, koszty związane z energią, ze
wzrostem cen energii, koszty związane z paszą, Klub
Parlamentarny Lewicy będzie popierał ten projekt
ustawy. Aczkolwiek wiemy, i to wiemy z przekazów
rolników, o tym mówiłem wcześniej, tych z województwa lubelskiego, z powiatu hrubieszowskiego czy
z innych terenów, że rolnicy potrzebują długofalowej,
strategicznej polityki związanej z produkcją rolną,
a nie doraźnego działania, gaszenia pożarów, które
zostało spowodowane nieudolnością decyzji właśnie
rządu Prawa i Sprawiedliwości.
Biorąc pod uwagę tę sytuację w rolnictwie, kryzys
i inne uwarunkowania, klub parlamentarny Lewicy
poprze ten projekt ustawy. Dziękuję bardzo, panie
marszałku. (Oklaski)

Wicemarszałek Piotr Zgorzelski:
Bardzo dziękuję panu posłowi.
Zapraszam na mównicę pana posła Mirosława
Maliszewskiego, który przedstawi stanowisko Klubu
Parlamentarnego Koalicja Polska.

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Mirosław Maliszewski:
Panie Marszałku! Panie Ministrze! Wysoka Izbo!
Nasz klub ma szereg zastrzeżeń dotyczących tego
projektu. Najważniejsze zastrzeżenie dotyczy kwoty
zwrotu podatku akcyzowego zawartego w cenie oleju
napędowego, terminu wprowadzenia tych przepisów
w życie, można było to zrobić dużo wcześniej. Nasze
zastrzeżenia dotyczą też kwestii nieobjęcia producentów drobiu zwrotem części podatku zawartego w cenie oleju napędowego. To jeżeli chodzi o zastrzeżenia
dotyczące samego projektu.
Mamy też oczywiście zastrzeżenia do całej polityki
rolnej, w tym w zakresie kształtowania cen oleju napędowego, bo przecież mamy w Polsce monopol pod tym
względem. To nie rynek decyduje o cenie, tylko decyduje Orlen i jego prezes. W momencie, kiedy rolnicy mieli
największe zapotrzebowanie na olej napędowy, wtedy
kiedy było najwięcej prac polowych, ta cena nie współgrała ze spadającą ceną ropy naftowej na rynkach światowych. Ceny ropy spadały, ceny oleju napędowego
w Polsce albo rosły, albo były na stałym poziomie, co
niestety doprowadziło wielu rolników do trudnej sytuacji, pogorszyło ich sytuację dochodową.
I to są nasze zastrzeżenia, zarówno do tego projektu, jak i do polityki w zakresie ustalania ceny detalicznej oleju napędowego, którą płacą rolnicy. Niemniej jednak zważywszy na to, że sytuacja w polskim
rolnictwie jest bardzo trudna, wiele gospodarstw ma
problemy z utrzymaniem płynności finansowej, ten
projekt może spowodować dodatkowe środki finansowe do budżetu każdego polskiego gospodarstwa rolnego, więc będziemy głosować za jego przyjęciem.
Dziękuję. (Oklaski)

Wicemarszałek Piotr Zgorzelski:
Bardzo dziękuję.
Zapraszam pana posła Grzegorza Brauna w celu
przedstawienia stanowiska koła Konfederacja.

Poseł Grzegorz Braun:
Szczęść Boże wsi polskiej i ratuj się kto może, kiedy Zjednoczona łże-Prawica przychyla nieba producentom rolno-spożywczym, polskiemu rolnikowi. Najpierw powołując się na ważne geostrategiczne interesy państwa, doprowadza się do załamania na rynku paliw. Na złość cioci odmrażamy sobie uszy, utrudniamy Polakom zakup paliw po cenach, które odpowiadają ich realnej wartości. Następnie otwieramy
granice na oścież i doprowadzamy do kryzysu, a właściwie rezultatu tej polityki na rynku zbożowym,
rynku żywnościowym i dokonawszy tego dzieła zniszczenia, spieszymy z pomocą. Spieszymy z pomocą,
będziemy zwracać podatek akcyzowy. Lepiej byłoby
go w ogóle nie nakładać.

57

Jest ustawa Konfederacji: tanie paliwo. Konfederacja, w odróżnieniu od Zjednoczonej łże-Prawicy
i niestety jej kolaborantów ze strony totalnej opozycji, nie proponuje działań selektywnych, które wyróżniają te czy inne grupy zawodowe, społeczne, bo to
przecież jest nic innego jak tylko podtrzymywanie
walki klas, walki klanów, walki gangów Rzeczypospolitej. My chcielibyśmy, żeby wszystkim żyło się
lepiej i żeby kupowali paliwo w rozsądnych cenach.
No ale to wytrąciłoby aktualnej władzy ludowej to,
co ważne, tę pałkę albo dżojstik do zarządzania nastrojami społecznymi z ręki, no bo wtedy od wielkiego dzwonu nie można by zrobić dobrze rolnikom.
I dzisiaj właśnie jest taki dzień, że Wysoka Izba
stara się jak może, żeby zrobić dobrze rolnikom. Jest
dzień litości dla polskiego rolnika, którego wyciąga
się z zapaści, z tej pułapki, w którą się go wcześniej
samemu wepchnęło.
Szanowni Państwo! Polscy rolnicy, mam nadzieję,
przejrzeli już na oczy i nie dadzą się na te plewy po
raz kolejny nabrać. Owszem, wezmą i my zachęcamy,
żeby brać, nie kwitować, ale zapamiętają, jak zostali
oszukani przez Zjednoczoną łże-Prawicę, i jak niestety również lewica z lewej, totalna opozycja, sprowadziła na polskich rolników kłopoty (Dzwonek) pod
pretekstem a to walki o pokój w szerokim świecie,
a to walki z mniemaną pandemią. Rolnik polski pamięta, jak został oszukany. (Oklaski)

Wicemarszałek Piotr Zgorzelski:
Dziękuję.
Pan poseł Mirosław Suchoń przedstawi stanowisko Koła Parlamentarnego Polska 2050.

Poseł Mirosław Suchoń:
Bardzo dziękuję.
Szanowny Panie Marszałku! Panie Ministrze!
Wysoka Izbo! Mam zaszczyt przedstawić stanowisko
Koła Parlamentarnego Polska 2050 w sprawie rządowego projektu ustawy o zmianie ustawy o zwrocie
podatku akcyzowego zawartego w cenie oleju napędowego wykorzystywanego do produkcji rolnej po
przedstawieniu sprawozdania komisji.
Szanowni Państwo! Odbyła się dzisiaj dyskusja
nad tym projektem ustawy i w zgodnej opinii większości przedstawicieli klubów największym problemem,
jeżeli chodzi o cenę paliw, jest pozycja monopolistyczna spółki Orlen oraz to, co z ceną paliw, ustalając marżę, ustalając ceny, robi prezes tej spółki pan Obajtek.
Wydawało się, że ten problem, który dotyka nie tylko
rolników przecież, ale każdego obywatela, który korzysta z transportu, który tankuje benzynę, który
kupuje różne artykuły w sklepach, można rozwiązać
w bardzo prosty sposób – zmienić politycznego nominata, który dzisiaj kieruje spółką Orlen na osobę, która z jednej strony będzie posiadała odpowiednie kom-

75. posiedzenie Sejmu w dniu 9 maja 2023 r.

58

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Mirosław Suchoń
petencje, żeby zarządzać tak dużą spółką, a z drugiej
strony będzie widziała korzyść w tym, że obniżone
ceny paliw spowodują, że wzrośnie ich zużycie, ergo
wrośnie również sprzedaż, czyli dochody tej spółki.
Natomiast dzisiaj spółka utrzymuje wysokie marże, wysokie ceny, drenuje Polakom portfele, a cierpią
na tym także rolnicy. Ten projekt ustawy należałoby
nazwać lex anty-Obajtek, bo ma on pomóc branży
rolniczej w tej sytuacji, w której drenowana jest ona
w sposób przeokrutny przez największą państwową
spółkę produkującą paliwa. To jest największy skandal, że zamiast reagować u źródła, tam, gdzie trzeba,
tam, gdzie powstają kominy marżowe, to dzisiaj przychodzicie do Sejmu i na barki obywateli, na barki
wszystkich podatników jako Prawo i Sprawiedliwość
zrzucacie ciężar tej nieudolności, tego absolutnie
szkodliwego działania w spółkach Skarbu Państwa.
Nie tylko zresztą w firmie Orlen, ale i w tych spółkach,
które drenują kieszenie Polek i Polaków, bo przecież
problem dotyczy również produkcji nawozów i innych
artykułów, które są używane w produkcji.
Tak że prawdopodobnie dzisiaj jest to jedyna możliwość, żeby rzeczywiście zareagować, ale gdyby spojrzeć na problem tam, gdzie on się rodzi, u źródła, to
można by zobaczyć, że jego sednem jest sposób kształtowania ceny (Dzwonek) przez nominatów rządu Prawa i Sprawiedliwości. Tego państwo nie chcecie naprawić, chcecie, żeby dalej Orlen drenował portfele
obywateli. Nie ma na to zgody i to zmienimy.

Wicemarszałek Piotr Zgorzelski:
Dziękuję bardzo.
Pan poseł Jarosław Sachajko przedstawi stanowisko Koła Poselskiego Kukiz’15 – Demokracja Bezpośrednia.

Poseł Jarosław Sachajko:
Dziękuję bardzo.
Panie Marszałku! Panie Ministrze! Wysoka Izbo!
W imieniu Koła Poselskiego Kukiz’15 – Demokracja
Bezpośrednia mam zaszczyt przedstawić stanowisko
w sprawie sprawozdania komisji o rządowym projekcie
ustawy o zmianie ustawy o zwrocie podatku akcyzowego zawartego w cenie oleju napędowego wykorzystywanego do produkcji rolnej, druki nr 3176 oraz
nr 3192.
Wysoka Izbo! W tej chwili rozmawiamy o projekcie
ustawy, na mocy której polski rząd ma przekazać rolnikom maksymalny możliwy obecnie zwrot akcyzy.
Słyszymy tutaj debatę właściwie o wszystkim i o niczym, bo przed chwilą słyszeliśmy, jak to za czasów
lewicy dużo się trzody chlewnej w Polsce produkowało. Oczywiście liczba 30 mln jest nieprawdziwa, no ale
cóż wymagać od lewicy, skoro może powiedzieć dowolne rzeczy, jak np. że komunizm był fajny.

W tej chwili rzeczywiście produkujemy 2 razy
mniej trzody chlewnej niż jeszcze w 2007 r., tylko
większość tej trzody chlewnej, bo 8 mln sztuk, zaprzestano produkować za czasów rządów Platformy
i PSL-u. Rozmawiajmy więc o rolnictwie rzetelnie,
rozmawiajmy o potrzebach, które są w tej chwili możliwe do zaspokojenia. Mamy czas wojny i trzeba spróbować jak najspokojniej ten czas wojny przeczekać.
Dziękuję.

Wicemarszałek Piotr Zgorzelski:
Bardzo dziękuję.
Pani poseł Joanna Senyszyn przedstawi stanowisko koła parlamentarnego Lewica Demokratyczna.

Poseł Joanna Senyszyn:
Panie Marszałku! Wysoka Izbo! W imieniu koła
parlamentarnego Lewicy Demokratycznej stwierdzam, że po pracach komisyjnych projekt ustawy
o zmianie ustawy o zwrocie podatku akcyzowego zawartego w cenie oleju napędowego wykorzystywanego do produkcji rolnej nie zmienił swojego kształtu.
Zakłada wprowadzenie częściowego zwrotu akcyzy
od oleju napędowego dla hodowców świń, ale też kóz,
owiec i koni w celu zrekompensowania wzrostu cen
paliwa.
W latach 2023–2032 ma być na to przeznaczony ponad 1 mld zł. To oczywiście kiełbasa wyborcza, ale jak
mówi znane powiedzenie, lepszy rydz niż nic. Szkoda,
że wybory nie są dwa razy w roku, bo może wtedy rolnicy, ale też emeryci, pracownicy i inne grupy dostawaliby częściej wsparcie. Pamiętajmy jednak, że Polacy
nie potrzebują akcyjnej pomocy, ale systemowych rozwiązań, które poprawią sytuację gospodarczą naszego
kraju i poziom życia obywateli. Gdyby rząd w odpowiednim czasie zadbał o to, aby Polska nie została zalana
przez ukraińską pszenicę, nie byłoby bardzo wielu problemów. Niestety, to nie było rozwiązanie, które mogło
mieć, a przynajmniej prawica nie przypuszczała, że to
może mieć wpływ na wybory. I dlatego to zaniedbała,
ponieważ PiS od dawna robi tylko to, co może przynieść
korzyść wyborczą i podniesienie słupków wyborczych.
To się powinno zmienić, oczywiście po wyborach, dlatego że Polacy chyba nie będą się dłużej dawali nabierać. Dziękuję za uwagę.

Wicemarszałek Piotr Zgorzelski:
Dziękuję bardzo.
Na tym zakończyliśmy wystąpienia klubowe.
Przystępujemy do pytań.
Czy ktoś z państwa posłów chciałby jeszcze dopisać się do listy?
Jeżeli nie, to zamykam ją. Ustalam czas na zadanie pytania – 1 minuta.
Jako pierwsza – pani poseł Joanna Senyszyn.

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Joanna Senyszyn:
Dziękuję bardzo, panie marszałku.
W załączniku do projektu ustawy są współczynniki przeliczeniowe sztuk bydła, owiec, kóz i koni na
duże jednostki przeliczeniowe. Również Główny Urząd
Statystyczny podaje takie przeliczniki i one nie wszędzie są takie same w obu tych wykazach. Czy mogłabym się dowiedzieć, z czego wynikają te różnice?
Dziękuję.

Wicemarszałek Piotr Zgorzelski:
Bardzo dziękuję.
Pan poseł Grzegorz Braun, Konfederacja.

59

Pytanie: dlaczego? Panie ministrze, niech pan stanie przed tymi ludźmi i powie, dlaczego wy, producenci drobiu, nie dostajecie: bo…
(Głos z sali: Jak ma ziemię, to dostaje.)
Jak ma ziemię. A jak nie ma ziemi, tylko jest producentem?
(Głos z sali: To robi biznes.)
I dzisiaj przy tych cenach zbóż jest karany dwukrotnie. Dziękuję. (Oklaski)

Wicemarszałek Piotr Zgorzelski:
Dziękuję.
Pan poseł Mirosław Suchoń.

Poseł Mirosław Suchoń:
Poseł Grzegorz Braun:
Pytanie brzmi: Co tam macie w zanadrzu? 7 lat
gnębienia rolnika i dezorganizacji rolnictwa. Tu
mam taką ściągę, bo z pamięci trudno wyliczyć: krajowy plan strategiczny, ekoschematy, dopłaty do ugorowania, Europejski Zielony Ład, piątka Kaczyńskiego przeciwko rolnikom, zakaz hodowli zwierząt futerkowych, zakaz chowu klatkowego. Jakie jeszcze
macie pomysły? Bo oczywiście jesteście specjalistami
od rozwiązywania kryzysów, które sami wygenerujecie. I trzeba powiedzieć, że trafiliście na takie bardzo szeroko rozwarte okno możliwości: jak nie pandemia, to wojna. Zawsze pretekst dobry się znajdzie.
Straszenie ludzi w mieście i na wsi. Problem tylko
w tym, że od tego nie przybywa, a ubywa polskiej wsi,
polskiego rolnictwa. (Dzwonek) Ubywa, jest to mierzalne statystycznie, więc propozycja jest taka, że
jeśli jakiekolwiek pomysły jeszcze macie, żebyście już
nie próbowali ich wdrażać w tej kadencji, a w następnej spróbujemy to wszystko odkręcić. (Oklaski)

Wicemarszałek Piotr Zgorzelski:
Dziękuję bardzo.
Pan poseł Robert Obaz, Lewica.

Poseł Robert Obaz:
Panie Marszałku! Wysoka Izbo! Panie Ministrze!
Dzisiaj w tej ustawie nie ma nic o producentach drobiu. Mam takie pytanie: Co w swoich okręgach wyborczych, w Starej Kamienicy, Prochowicach, w Bolesławcu, w Krzeszowie, tam gdzie są producenci drobiu, co mam im odpowiedzieć? Dlaczego zostali ukarani? Czy dlatego, że pan minister nie odzróżnia kury
od gęsi czy kaczki, czy dlatego, że pan minister ich
bardziej nie lubi?
(Poseł Grzegorz Braun: Prawdopodobnie.)

Bardzo dziękuję.
Panie Marszałku! Wysoka Izbo! Oczywiście Prawo
i Sprawiedliwość w taki sposób prowadzi tę debatę,
aby uwypuklić tę część, która nastąpiła po katastrofie,
czyli że przygotowało ustawę i próbuje jakoś tam pomagać. Natomiast były prawdziwe powody, o których
tutaj było już bardzo wiele, czyli nieudolność nominatów politycznych Prawa i Sprawiedliwości.
Ale mnie interesuje, panie ministrze, trochę inna
sprawa. Wracam do spółki Orlen, która zmieniła niedawno termin publikacji raportów za kwartał 2023 r.,
co oznacza, że najprawdopodobniej przed tą dyskusją
chcieliście państwo ukryć prawdziwe wyniki tej spółki
w kwartale, czyli informacje de facto o tym, że portfele
nie tylko rolników, ale także obywateli zostały wydrenowane. Pytanie jest takie (Dzwonek): Jakie są realne
wyniki tej spółki i czy prawdą jest, że ta spółka w kwartale potężnie drenowała portfele obywateli? Dziękuję.
(Oklaski)

Wicemarszałek Piotr Zgorzelski:
Dziękuję.
Pan poseł Grzegorz Lorek.

Poseł Grzegorz Lorek:
Szanowny panie Marszałku! Wysoka Izbo! Dopłaty do paliwa są stosowane od wielu lat – starsi posłowie być może mnie poprawią, ale wydaje mi się, że od
2006 r. są dopłaty dla rolników. Były one oczekiwane
i dobrze, że są. Wiele krajów ma różne na to sposoby,
są kraje, które proponują paliwo. Natomiast w naszych warunkach po wielu doświadczeniach uznano
generalnie, że ta forma jest najlepsza. Nie ma co wywracać wozu i mówić o inflacji, mówić o polityce Orlenu. To jest stabilna polityka, którą powinniśmy realizować, i ją realizujemy. Jest ona oczekiwana przez
polskich rolników. Dziękuję. (Oklaski)

75. posiedzenie Sejmu w dniu 9 maja 2023 r.

60

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Wicemarszałek Piotr Zgorzelski:
Dziękuję.
Pani poseł Małgorzata Niemczyk.

Poseł Małgorzata Niemczyk:
Szanowny Panie Marszałku! Wysoka Izbo! Państwo Rządzący! Rolnicy i Polacy już dzisiaj wiedzą,
że zaoraliście polską wieś, że zniszczyliście produkcję
rolną i polskie hodowle. To wy jesteście odpowiedzialni za aktualną zapaść na polskiej wsi.
Doprowadziliście do najbardziej dramatycznej sytuacji od czasów wojny nie tylko w sektorze hodowli
trzody. W ciągu 8 lat PiS-owskich rządów liczba stad
trzody chlewnej spadła o 190 tys. Na polskiej wsi tylko
w ostatnim roku liczba sztuk spadła o 1200 tys. Polska
z eksportera stała się importerem. Komu pozwoliliście
się dorobić kosztem polskich rolników? Zdradziliście
polską wieś.
Na koniec zagadka. Skoro codziennie jest likwidowanych 36 stad, a stad pozostało 56 tys., to policzcie sami, za ile miesięcy stada znikną i będziemy
mogli oglądać polskie świnie tylko w zoo. (Oklaski)

Wicemarszałek Piotr Zgorzelski:
Bardzo dziękuję.
Pan poseł Jan Szopiński.

Poseł Jan Szopiński:
Panie Marszałku! Panie Ministrze! Wysoka Izbo!
Spółka Skarbu Państwa będąca na pozycji monopolisty
w branży paliwowej od blisko roku drenuje kieszenie
wszystkich Polaków absurdalnie wysokimi cenami paliwa. Wszystkich, a więc rolników też. Do tych cen rząd
dokłada absurdalnie wysoki, bo aż 23-procentowy podatek VAT oraz podatek akcyzowy, a wystarczyło ustalić podatek VAT na poziomie 19%, tak jak zrobiły to
Niemcy. Przecież wszyscy wiemy, że dzisiejszy wspaniałomyślny gest rządu nie wynika z chęci zwiększenia
opłacalności produkcji rolnej. Chodzi o zamknięcie ust
protestującym od wielu miesięcy rolnikom i ratowanie
słupków sondażowych. Przecież to nie jest żadna pomoc
ze strony rządu. To jest jedynie częściowy zwrot pieniędzy, które zostały rolnikom wcześniej zabrane. Rząd
faktycznie oczekuje, że rolnicy będą wniebowzięci w sytuacji, gdy rząd po upływie roku zwróci im, powiedzmy,
500 zł, gdy wcześniej (Dzwonek) we wszystkich podatkach paliwowych zabrał im 1500 zł, a licząc zyski Orlenu może nawet 2 tys. zł. Dziękuję. (Oklaski)

Wicemarszałek Piotr Zgorzelski:
Pan poseł Rafał Adamczyk.

Poseł Rafał Adamczyk:
Panie Marszałku! Wysoka Izbo! Panie Ministrze!
Polskie rolnictwo zasługuje na wsparcie i dofinansowanie. Nie będę pytał o zwrot podatku akcyzowego,
ale z tego miejsca chciałem zapytać, czy dopłaty dla
rolników do hektara będą co najmniej tak wysokie
jak w zeszłym roku. Dziękuję. (Oklaski)

Wicemarszałek Piotr Zgorzelski:
Dziękuję.
Pani poseł Krystyna Skowrońska.

Poseł Krystyna Skowrońska:
Szanowny Panie Marszałku! Panie i Panowie Posłowie! Panie Ministrze! Rolnicy nie skończyli protestów. Rolnicy w dalszym ciągu protestują, bo nie
zostały rozwiązane ich problemy. Nie zostały rozwiązane problemy skupu zboża i problemy polskiej wsi,
dlatego chcemy powiedzieć i przypomnieć wam, że
przez wasze rządy liczba stad trzody chlewnej zmniejszyła się o 190 tys. i o 1200 tys. sztuk. Polska jest
importerem mięsa wieprzowego. Co obiecujecie teraz
rolnikom? Mówicie im, że wprowadzicie zwrot podatku akcyzowego na poziomie 2 zł, ale to przecież nieprawda. W tej ustawie jest zapisane: 1,46 zł, a tylko
w jednym miesiącu, w sierpniu, będzie dodatkowo
54 gr, czyli w sumie 2 zł. Mówcie rolnikom prawdę.
Zgłosiliśmy poprawki (Dzwonek), aby zwrot akcyzy
i dopłata do paliwa były wyższe. To jest rzetelna pomoc, a nie mamienie rolników i nierozwiązywanie
ich problemów. Dziękuję bardzo. (Oklaski)

Wicemarszałek Piotr Zgorzelski:
Dziękuję.
Pan poseł Tadeusz Tomaszewski.

Poseł Tadeusz Tomaszewski:
Panie Marszałku! Wysoki Sejmie! Szanowny Panie Ministrze! 15 marca rozpoczął się pierwszy nabór
wniosków o płatności obszarowe w ramach planu
strategicznego dla wspólnej polityki rolnej. Chciałbym zadać pytanie. Byliśmy wspólnie w dwóch czy
trzech miejscach na dużych spotkaniach organizowanych przez samorząd rolniczy w Wielkopolsce.
Wielu obecnych tam rolników wyrażało obawy, czy
zdążą przygotować się na nowe ekoschematy i inne
działania związane z tym planem strategicznym. Jak
dzisiaj ocenia pan tę sytuację, biorąc pod uwagę dane
z Agencji Restrukturyzacji i Modernizacji Rolnictwa? Czy rolnicy zdążą poskładać wszystkie wnioski
dotyczące wspólnej polityki rolnej w wyznaczonych
terminach? Dziękuję.

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Wicemarszałek Piotr Zgorzelski:
Dziękuję.
Pan poseł Grzegorz Adam Woźniak.

Poseł Grzegorz Adam Woźniak:
Dziękuję.
Panie Marszałku! Wysoka Izbo! Panie Ministrze!
Dzięki ustawie przygotowanej przez polski rząd polscy
rolnicy dostaną większy zwrot podatku akcyzowego
– do 2 zł do 1 l paliwa. Ta ustawa jest bardzo ważna
i oczekiwana. To chyba nie podlega dyskusji. Szanowni państwo, wcześniej proponowana była dopłata dla
hodowców bydła i trzody chlewnej, teraz zwiększane
są dopłaty dla przedstawicieli następnych branż produkcji rolniczej, czyli hodowców kóz, owiec i koni. Pytanie do pana ministra: Czy macie państwo analizę,
jeśli chodzi o to, o ile wrośnie liczba gospodarstw, które skorzystają z tej dopłaty według nowego schematu,
nowego systemu? Dziękuję bardzo.

61

to pakiet jest największym wrogiem polskiego rolnictwa. Nie wystarczy robić sobie selfiki i zdjęcia z polskim schabowym, tylko wystarczy sobie przypomnieć
wasze liczby. W latach 2007–2015, a więc za czasów
m.in. Donalda Tuska, grabarza polskiej wsi, pogłowie
trzody chlewnej zmalało o 36%. Za czasów naszych,
w latach 2016–2022, niestety ten ubytek również
był – 12%. A niemieckie kotlety, niemiecka wieprzowina – 25%.
(Poseł Małgorzata Niemczyk: O 45%.)
Dlatego przyjmujemy ustawę o biogazowniach. Po
to, żeby gnojowicę z chlewni wykorzystać do celów
energetycznych, po to, żeby poprawiać ekonomikę
właśnie gospodarstw hodowlanych.
(Poseł Krystyna Skowrońska: Tak, ale trzoda
chlewna spadła.)
(Poseł Krzysztof Gadowski: Ale nie ma tej ustawy.)
A wy przestańcie głosować za pakietem Fit for 55
i uderzać w Brukseli w polskiego rolnika. I przestańcie sobie robić selfiki, tylko pokażcie w parlamencie, że jesteście naprawdę za polskim rolnikiem,
a nie za unijnymi przepisami (Dzwonek) i francuskimi rolnikami.

Wicemarszałek Piotr Zgorzelski:
Bardzo dziękuję.
Pani poseł Iwona Kurowska.

Wicemarszałek Piotr Zgorzelski:
Dziękuję.
Pan poseł Jarosław Sachajko.

Poseł Iwona Kurowska:
Szanowny Panie Marszałku! Wysoka Izbo! Bardzo cieszy mnie to, że wszyscy, którzy tu stają, przyznają zgodnie, że polski rolnik zasługuje na wsparcie
i pomoc. To bardzo budujące. Oczywiście macie państwo rację – taką ustawę i takie dopłaty można było
zaproponować rolnikom wcześniej, np. w 2012 r., kiedy ceny paliwa były prawie tak wysokie jak dzisiaj,
przy dużo niższych wynagrodzeniach i cenach za
towary. Nie zrobiliście państwo tego. Rząd Zjednoczonej Prawicy taki krok w kierunku rolników wykonał. Rolnicy są na pierwszej linii frontu, więc wymagają pomocy i bardzo dobrze, że taka pomoc jest.
Mam pytanie do pana ministra. Czy są jakieś szacunki, jeśli chodzi o termin, w którym ewentualnie
uzyskamy zgodę Komisji Europejskiej i ta ustawa rzeczywiście faktycznie wejdzie w życie? Dziękuję bardzo.

Wicemarszałek Piotr Zgorzelski:
Dziękuję bardzo.
Pan poseł Janusz Kowalski.

Poseł Janusz Kowalski:
Panie Marszałku! Wysoka Izbo! Platforma Obywatelska to partia, która głosuje za Fit for 55, który

Poseł Jarosław Sachajko:
Dziękuję bardzo.
Panie Marszałku! Panie Ministrze! Wysoka Izbo!
Mój kolega przed chwilą mówił, kto z kim i jak głosuje. Nie wypadałoby mi nie przypomnieć, że Solidarna Polska razem z Platformą i Lewicą głosują
przeciwko społeczeństwu obywatelskiemu.
(Poseł Janusz Kowalski: Oddaj 4 mln. 4 mln oddaj.)
Głosują przeciwko temu, żeby była demokracja
bezpośrednia. Bo to są po prostu oszuści.
(Głos z sali: Oddaj 4 mln.)
Jedno mówią, drugie robią. Jedno obiecali, drugiego nie zrobili. (Oklaski)
(Poseł Krystyna Skowrońska: A kto ukradł?)
(Głos z sali: Oddaj 4 mln.)
Panie pośle…
Panie marszałku, prosiłbym, żeby przypomnieć
panu…

Wicemarszałek Piotr Zgorzelski:
Przepraszam bardzo, momencik.
Czy można poprosić, aby troszeczkę uspokoić entuzjazm, aby pan poseł Sachajko mógł dokończyć
pytanie?

75. posiedzenie Sejmu w dniu 9 maja 2023 r.

62

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Jarosław Sachajko:
Bardzo dziękuję.
Już mi niewiele zostało czasu, dlatego chciałem
tylko przypomnieć: jakby Solidarna Polska oddała
tylko te pieniądze, co do których NIK państwu coś
zarzucił, to naprawdę byłoby dużo lepiej.
(Poseł Janusz Kowalski: 4 mln oddaj.)
Chciałem zapytać pana ministra (Dzwonek), kiedy
– jak pan minister szacuje – pełne 2 zł rolnicy będą
dostawali. Dziękuję. (Oklaski)
(Głos z sali: Brawo!)

Wicemarszałek Piotr Zgorzelski:
Pan poseł Marek Dyduch.

Poseł Marek Dyduch:
Panie Marszałku! Wysoki Sejmie! Emocje tutaj
rosną. Mnie interesuje poziom konkurencyjności polskiego rolnictwa w stosunku do krajów zachodnich
i w stosunku do krajów wschodnich. Bo mamy dzisiaj
pewien kryzys, próbujemy go rozwiązać kolejnymi
dopłatami.
(Poseł Grzegorz Braun: To nie kryzys, to rezultat.)
Może i rezultat, ale w rezultacie mamy kryzys. Są
dopłaty. Chciałbym wiedzieć…
(Poseł Grzegorz Braun: I to jest debata. To rozumiem.)
Ktoś śledzi przecież polski rynek i konkurencyjność polskiego rynku, tak samo w sferze rolniczej.
Jak to było przed tą dopłatą, jeżeli chodzi o relację
konkurencyjności z państwami zachodnimi, jeżeli
chodzi o rolnictwo, i z państwami wschodnimi? Wiemy, że wytworzył się nowy problem, jeżeli chodzi
o wojnę, kryzys związany ze skupem zboża, cenami
itd. Chciałbym wiedzieć, jak jest usytuowane polskie
rolnictwo na tym poziomie. Dziękuję. (Oklaski)

Wicemarszałek Piotr Zgorzelski:
Dziękuję.
Pan poseł Konrad Berkowicz.

Poseł Konrad Berkowicz:
Czuję się trochę jak w Monty Pythonie, bo mamy
ustawę o zwrocie akcyzy dla rolników, która została
pobrana przez państwo. Może tak po prostu zacząć
przestać zabierać? Byłoby dużo prościej, taniej i sensowniej. Rozumiem, że rząd może chcieć utrzymać
ewentualnie miejsca pracy, żeby walczyć z bezrobociem, miejsca pracy w aparacie finansowym. Ale naprawdę znów sensowniej by było wsadzić wypłaty
pracowników aparatu skarbowego do butelek, zakopać w ziemię i zrobić tak, żeby sobie przez miesiąc

wypłatę wykopywali. Przynajmniej dalibyście spokój
wszystkim, którzy biorą w tym udział: tym, którzy
płacą w cenie benzyny, pracownikom stacji, którzy
pobierają, przekazują ten podatek. Później trzeba
z powrotem przelewać zwrot podatku. Naprawdę zamiast dawać, zacznijcie przestawać zabierać. Dziękuję bardzo. (Oklaski)

Wicemarszałek Piotr Zgorzelski:
Pani poseł Zofia Czernow.

Poseł Zofia Czernow:
Panie Marszałku! Wysoki Sejmie! Panie Ministrze! Celem projektu ustawy jest zmniejszenie kosztów produkcji w gospodarstwach rolnych produkujących świnie, owce, kozy i konie. W uzasadnieniu
ustawy czytamy, jak cena oleju napędowego wpływa
na koszty produkcji. Bo związane jest to z produkcją
pasz, z oświetleniem, ogrzewaniem i innymi jeszcze
kosztami, które pochodzą z tytułu oleju napędowego.
Pytam, czy te odkrywcze informacje w uzasadnieniu
nie były znane rządowi. Co tu jest nowego? Tu nie ma
nic nowego. Po prostu należało się zastanowić, jak tak
wysoka cena oleju napędowego, która nie musi być tak
wysoka, wpływa na koszty produkcji i czyni tę hodowlę nieopłacalną. (Dzwonek) W jaki sposób na tej podstawie odbuduje się stado podstawowe świń? Dziękuję.
(Oklaski)

Wicemarszałek Piotr Zgorzelski:
Dziękuję.
Pan poseł Dariusz Kurzawa.

Poseł Dariusz Kurzawa:
Dziękuję bardzo.
Szanowny Panie Marszałku! Panowie Ministrowie! Wysoka Izbo! (Gwar na sali)

Wicemarszałek Piotr Zgorzelski:
Proszę teraz nie dyskutować.

Poseł Dariusz Kurzawa:
Tak naprawdę ze zwrotem kosztów paliwa pewnie
będzie też tak jak z paliwem na majówkę dla Polaków, którego cenę pan prezes Obajtek tak łaskawie
obniżył na stacjach benzynowych Orlenu, a po majówce okazało się, że paliwo jest jeszcze tańsze niż to,
które miało być obniżone niby na majówkę.
(Poseł Grzegorz Braun: Cud.)

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

Poseł Dariusz Kurzawa
Tak, takie cuda się zdarzają. Teraz obawiam się,
że cena paliwa będzie rosła tak, że tak naprawdę ten
zwrot gdzieś tam utonie w różnych kosztach. Przede
wszystkim optowałbym za tym, żeby rząd i ministrowie zajęli się grupą „Ziarno” z województwa kujawsko-pomorskiego, w której od 2019 r. 800 rolników nie
otrzymało żadnej pomocy finansowej. Śledztwo jest
prowadzone opieszale. Co się dzieje z biogazowniami?
Pan minister mówi o biogazowniach. Ale przecież zlikwidowaliście de facto chów na wsiach. (Dzwonek)
Z czego ma być gnojowica i z czego ma być obornik do
tych biogazowni? Dziękuję bardzo. (Oklaski)

Wicemarszałek Piotr Zgorzelski:
Bardzo dziękuję.
Proszę o zabranie głosu sekretarza stanu w Ministerstwie Rolnictwa i Rozwoju Wsi pana ministra
Ryszarda Bartosika.

Sekretarz Stanu
w Ministerstwie Rolnictwa i Rozwoju Wsi
Ryszard Bartosik:
Szanowny Panie Marszałku! Wysoka Izbo! Debatujemy dziś nad ustawą, która ma przyczynić się do
wzrostu dochodów rolniczych. Po raz kolejny za rządów Prawa i Sprawiedliwości zwiększamy dopłaty do
paliwa rolniczego. Przypomnę, że to nasz rząd wprowadził dopłaty dla tych, którzy hodują bydło. Dziś
rozszerzamy ten katalog o kolejne zwierzęta, tak aby
praktycznie wszyscy producenci, rolnicy, którzy hodują zwierzęta, mogli z tego skorzystać. Z grubsza
rzecz ujmując, ta dopłata jeszcze w zeszłym roku wynosiła 1 zł. W tym roku będzie wynosiła 2 zł. Czekamy na notyfikację Komisji Europejskiej. Spodziewamy się, że ta notyfikacja będzie niebawem, bowiem
na mocy obowiązujących przepisów mogliśmy tę akcyzę zwiększyć do 1,46 zł, a 54 gr traktujemy jako
dodatkowe wsparcie na mocy przepisów Komisji Europejskiej związanych z wojną w Ukrainie. Dzięki
temu będziemy mogli o 100% podwyższyć dopłatę do
paliwa rolniczego, o co rolnicy zabiegali i o czym sam
w Szczecinie rozmawiałem z rolnikami, z tymi, którzy protestowali. Uzgadnialiśmy te sprawy i jest to
realizacja postulatów i oczekiwań środowisk rolniczych. Notyfikacja nastąpi niebawem. Myślę, że już
niedługo będziemy mieli wszystkie przepisy, które
umożliwią wypłatę tych środków.
Padła tutaj informacja, że rolnicy dostaną pieniądze tylko za sierpień, co jest nieprawdą. Rolnicy
otrzymają wsparcie za II półrocze. Sierpień to miesiąc, w którym składa się wnioski. Należy jeszcze
wyjaśnić, że ci, którzy nie mają hodowli, oczywiście
otrzymują wsparcie do hektara. Praktycznie wszyscy
producenci rolni dzięki tej ustawie to wsparcie otrzy-

63

mają. Jaki to będzie miało wpływ na hodowlę trzody
chlewnej i hodowlę innych rodzajów zwierząt? To po
prostu będzie obniżało koszty produkcji.
To wsparcie kosztuje budżet państwa prawie
1400 mln zł rocznie. To duży wysiłek budżetowy
z naszej strony.
(Poseł Krystyna Skowrońska: Jak? 600 mln.)
Szanowni Państwo! Jeżeli chodzi o inne kwestie,
dotyczące krajowego planu strategicznego i wniosków
składanych w ramach ekoschematów, to tych wniosków do końca kwietnia złożono ok. 30%. To się pokrywa z latami ubiegłymi. Rolnicy składają wnioski
głównie w ostatnich 2 tygodniach. Myśmy przedłużyli możliwość składania wniosków do 30 czerwca. Wynika to z tego, że wnioski w nowej formule, poprzez
ekoschematy, składane są po raz pierwszy. Dodatkowo
przeznaczamy środki na ośrodki doradztwa rolniczego, aby doradcy mogli w tym roku bezpłatnie wypełniać rolnikom wnioski. Spodziewamy się, że w połowie
czerwca 80% rolników te wnioski złoży i będą korzystali z nowej formuły dopłat bezpośrednich.
Było pytanie, czy dopłaty będą w takiej samej wysokości jak dotychczas. Nie, te dopłaty oczywiście
będą wyższe. O to walczyliśmy, to się udało osiągnąć.
Większość rolników będzie miała wyższe dopłaty, na
poziomie średniej europejskiej. Wystarczy tylko, że
złożą wnioski i skorzystają z jednego bądź dwóch
ekoschematów. To jest możliwe, te ekoschematy są
dostępne dla praktycznie każdego rolnika.
Szanowni Państwo! To jedna część wsparcia.
Dziś, podczas debaty na temat sytuacji w polskim
rolnictwie będziemy mówili o całościowym wsparciu.
Chcę tylko przypomnieć, że w ostatnich tygodniach
rząd Rzeczypospolitej i pan premier Mateusz Morawiecki przeznaczyli na nasze rolnictwo 10 mld zł. To
są różne rodzaje wsparcia. To wsparcie dotyczy głównie zbóż, ale także dopłat do nawozów. Kontynuujemy to wsparcie. Do nawozów dopłacaliśmy w roku
ubiegłym, jako jedyni w Europie na tę skalę. Rolnicy
mogą się spodziewać, że w roku bieżącym również to
wsparcie będzie. Oprócz wsparcia dla producentów
zbóż proponujemy też inne działania…
(Poseł Grzegorz Braun: Nowe embargo, 2-dniowe
może.)
…takie jak dopłaty dla tych rolników, którzy budują magazyny na zboże. Będzie taka możliwość.
Chcemy też stosować ułatwienia w Prawie budowlanym tak, aby rolnicy mogli budować bez pozwolenia
te magazyny czy wiaty np. na słomę.
Proponujemy też kredyt 2-procentowy, kredyt
płynnościowy dla wszystkich rolników, który umożliwi spłatę droższych kredytów bądź wykorzystanie
tych środków na wszystkie cele związane z produkcją
rolniczą. To wsparcie jest bardzo szerokie.
Dziś mówimy o dopłacie do akcyzy. Ta dopłata
wzrasta do 2 zł, zgodnie z postulatami rolników. Proszę więc Wysoką Izbę o to, abyście państwo zgodnie
ze wcześniejszymi deklaracjami głosowali za tym rozwiązaniem i przyjęli dziś tę ustawę. Dziękuję bardzo.
(Oklaski)

75. posiedzenie Sejmu w dniu 9 maja 2023 r.

Projekt ustawy o zmianie ustawy o zwrocie podatku akcyzowego
zawartego w cenie oleju napędowego wykorzystywanego do produkcji rolnej

64

Wicemarszałek Piotr Zgorzelski:
Bardzo dziękuję.
Pan poseł sprawozdawca zrezygnował z zabrania
głosu.
A zatem zamykam dyskusję.
W związku z tym, że w czasie drugiego czytania
zgłoszono do przedłożonego projektu ustawy poprawki, proponuję, aby Sejm ponownie skierował ten projekt do Komisji Finansów Publicznych oraz Komisji
Rolnictwa i Rozwoju Wsi w celu przedstawienia sprawozdania.
Jeżeli nie usłyszę sprzeciwu, będę uważał, że Sejm
propozycję przyjął.
Sprzeciwu nie słyszę.
Właściwa komisja przedłożyła sprawozdanie o rządowym projekcie ustawy o Funduszu Ochrony Rolnictwa, druk nr 3190.
W związku z tym, po uzyskaniu jednolitej opinii
Konwentu Seniorów, marszałek Sejmu podjęła decyzję o uzupełnieniu porządku dziennego o punkt obejmujący rozpatrzenie tego sprawozdania.
Marszałek Sejmu proponuje, aby w tym przypadku
Sejm wyraził zgodę na zastosowanie art. 51 pkt 3 regulaminu Sejmu oraz w dyskusji nad tym punktem
porządku dziennego wysłuchał 5-minutowych oświadczeń w imieniu klubów i 3-minutowych oświadczeń
w imieniu kół.
Jeżeli nie usłyszę sprzeciwu, będę uważał…
(Poseł Grzegorz Braun: Sprzeciw!)
Wobec czego?
(Poseł Grzegorz Braun: Wobec tego, co pan marszałek był łaskaw przeczytać przed chwilą.)
A zatem, ponieważ został zgłoszony sprzeciw,
ogłaszam 15 minut przerwy.
(Przerwa w posiedzeniu od godz. 18 min 57
do godz. 19 min 30)

Marszałek:
Wznawiam obrady.
Bardzo proszę państwa posłów o zajmowanie
miejsc.
Właściwa komisja przedłożyła sprawozdanie o rządowym projekcie ustawy o Funduszu Ochrony Rolnictwa, druk nr 3190.
Wobec propozycji, aby w tym przypadku Sejm wyraził zgodę na zastosowanie art. 51 pkt 3 regulaminu
Sejmu oraz w dyskusji nad tym punktem porządku
dziennego wysłuchał 5-minutowych oświadczeń w imieniu klubów i 3-minutowych oświadczeń w imieniu
kół, zgłoszono sprzeciw.
W związku z tym sprawę tę rozstrzygniemy w głosowaniu.
Przystępujemy do głosowania.
Kto z pań i panów posłów jest za wyrażeniem zgody na zastosowanie art. 51 pkt 3 regulaminu Sejmu
oraz na wysłuchanie 5-minutowych oświadczeń w imie-

niu klubów i 3-minutowych oświadczeń w imieniu
kół, zechce podnieść rękę i nacisnąć przycisk.
Kto jest przeciw?
Kto się wstrzymał?
Głosowało 377 posłów. 205 – za, 9 – przeciw,
163 się wstrzymało.
Sejm propozycję przyjął.
Ogłaszam 1 minutę przerwy.
(Przerwa w posiedzeniu od godz. 19 min 30
do godz. 19 min 31)

Wicemarszałek Piotr Zgorzelski:
Przystępujemy do rozpatrzenia punktu 7. porządku dziennego: Sprawozdanie Komisji Rolnictwa i Rozwoju Wsi o rządowym projekcie
ustawy o Funduszu Ochrony Rolnictwa (druki
nr 3177 i 3190).
Proszę pana posła Macieja Górskiego o przedstawienie sprawozdania komisji. (Gwar na sali)
Teraz, szanowni państwo, głos zabierze pan poseł
Maciej Górski, który przedstawi sprawozdanie komisji, dlatego zwracam się do tych państwa posłów,
którzy nie są zainteresowani tematem naszego punktu, o wyciszenie rozmów.
Proszę bardzo, panie pośle.

Poseł Sprawozdawca Maciej Górski:
Dziękuję.
Panie Marszałku! Wysoki Sejmie! Panie Ministrze!
Mam zaszczyt przedstawić sprawozdanie Komisji Rolnictwa i Rozwoju Wsi o rządowym projekcie ustawy
o Funduszu Ochrony Rolnictwa, druk nr 3177.
Sejm na 75. posiedzeniu w dniu 9 maja 2023 r.
zgodnie z art. 39 ust 2 regulaminu Sejmu skierował
powyższy projekt ustawy do Komisji Rolnictwa i Rozwoju Wsi w celu rozpatrzenia. W dniu dzisiejszym komisja rozpatrzyła ten projekt i rekomenduje Wysokiemu Sejmowi przyjąć go wraz z czterema poprawkami
stosunkiem głosów: 19 – za, 0 – przeciw, 6 wstrzymujących się. Dziękuję.

Wicemarszałek Piotr Zgorzelski:
Bardzo dziękuję.
Sejm ustalił, że w dyskusji nad tym punktem porządku dziennego wysłucha 5-minutowych oświadczeń w imieniu klubów i 3-minutowych oświadczeń
w imieniu kół.
Otwieram dyskusję.
Jako pierwszy głos zabierze ponownie pan poseł
Maciej Górski, tym razem przedstawiając stanowisko
Klubu Parlamentarnego Prawo i Sprawiedliwość.

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Maciej Górski:
Szanowny Panie Marszałku! Wysoki Sejmie! Mam
zaszczyt przedstawić stanowisko mojego klubu w sprawie omawianego projektu ustawy.
Po wysłuchaniu dyskusji w Sejmie oraz dyskusji,
która wywiązała się podczas rozpatrywania projektu
w komisji, stwierdzam, że ten projekt należy wspierać. Podtrzymuję deklarację, że klub Prawa i Sprawiedliwości będzie popierał ten projekt. Głosy przeciwne, głosy obawy zgłaszały branże skupujące towary, przedsiębiorcy, natomiast strona rolnicza podnosiła konieczność istnienia takiego funduszu, konieczność takich gwarancji. Padło też sformułowanie, że
jest to dużo tańsze rozwiązanie niż powszechne
ubezpieczenia umów.
A więc myślę, że to jest dobre rozwiązanie, oczywiście w miarę możliwości i potrzeb. Żadne prawo nie
jest stanowione raz na zawsze, więc można je ewentualnie doprecyzować. Natomiast nie ma co się bać,
od czegoś trzeba zacząć. 1/8% wpłat od skupionych
towarów na pewno nie wywinduje inflacji, na pewno nie obciąży nadto przedsiębiorców. Natomiast
widok bankrutujących rolników, których też gościliśmy w naszej komisji, jest zawsze przykry, zawsze
smutny. Ci ludzie zasługują na jakieś wsparcie. To
jest postulat, który od lat się pojawia: państwo powinno coś z tym zrobić. I to właśnie to jest ten moment. Dziękuję. Klub Prawa i Sprawiedliwości popiera ten projekt. (Oklaski)

Wicemarszałek Piotr Zgorzelski:
Dziękuję bardzo panu posłowi.
Zapraszam pana posła Kazimierza Plocke, który
przedstawi stanowisko Klubu Parlamentarnego
Koalicja Obywatelska.

Poseł Kazimierz Plocke:
Dziękuję.
Panie Marszałku! Wysoki Sejmie! Panie Ministrze! Projekt ustawy w proponowanym brzmieniu
będzie negatywnie oddziaływał na stabilizację powiązań rynkowych. Z jednej strony duże i średnie
zakłady przetwórcze będą zobowiązane do wpłat na
Fundusz Ochrony Rolnictwa, zaś małe podmioty
będą z tego obowiązku zwolnione, dzięki czemu
będą mogły stanowić swoistą nieuczciwą konkurencję, bo będą miały niższe koszty, a w razie ich niewypłacalności zobowiązania przejmie Fundusz Ochrony Rolnictwa.
Ponadto dostrzegamy nieprecyzyjne zapisy o funduszu. Mianowicie chodzi o producentów rolnych,
którzy mają otrzymywać rekompensaty z funduszu
w przypadku niewypłacalności podmiotów określonych w art. 3 ust. 1 ustawy. Z kolei wpłat na Fundusz
Ochrony Rolnictwa będzie dokonywać jedynie część
podmiotów, które są podatnikami VAT. To wynika

65

wprost z art. 3 ust. 2 ustawy. Zwracamy uwagę, że
w 2023 r. limit zwolnienia podmiotowego z VAT wynosi 200 tys. zł w skali roku, zaś podmioty małe o obrocie niższym niż 200 tys. zł będą zwolnione z wpłat
na Fundusz Ochrony Rolnictwa. Ta sytuacja może
powodować tworzenie podmiotów skupujących, które
prowadząc działalność gospodarczą nie przekroczą
200 tys. zł przychodu rocznie.
Panie Ministrze! Może należy rozważyć, ażeby
włączyć do tego sieci handlowe i zobowiązać również
je do wpłat na rzecz Funduszu Ochrony Rolnictwa,
a nie tylko polskie zakłady przetwórcze? (Oklaski)
Z pewnością komentarza wymaga przepis art. 17
ust. 3 ustawy o Funduszu Ochrony Rolnictwa. Cytuję: kary pieniężne stanowią dochód budżetu państwa.
Koniec cytatu. Zaś kolejny zapis art. 17 ust. 4 stanowi: koszty dochodzenia kar pieniężnych są pokrywane ze środków funduszu. To nowatorskie, przyznaję,
i dotąd niespotykane rozwiązanie prawne w Polsce,
aby podmiot trzeci, czyli Fundusz Ochrony Rolnictwa, jako podmiot prywatny zgodnie z art. 2 ust. 2
dysponował środkami finansowymi, które nie są
środkami publicznymi w rozumieniu przepisów ustawy o finansach publicznych. Dlaczego podmiot prywatny finansuje i to dwukrotnie w całości koszty dochodzenia poprzez, po pierwsze, instytucję państwową
jaką jest Krajowy Ośrodek Wsparcia Rolnictwa i, po
drugie, nakładanie kar pieniężnych przez Krajowy
Ośrodek Wsparcia Rolnictwa na inne podmioty,
a uzyskane pieniądze z kar w całości będą stanowić
dochód budżetu państwa?
Uważamy, że projektowana ustawa przyniesie efekt
odwrotny od planowanego. Zamiast wesprzeć polskie
rolnictwo, doprowadzi do jego osłabienia i obniżenia
jego konkurencyjności, a w przypadku zmniejszenia
się produkcji rolnej, co też należy założyć, może pogorszyć się stan bezpieczeństwa żywnościowego kraju.
Panie Ministrze! Jeszcze jedna ciekawa propozycja, mianowicie wedle naszych ekspertów warto rozważyć wprowadzenie Bankowego Funduszu Gwarancyjnego na wzór Turystycznego Funduszu Gwarancyjnego, który zakłady byłyby zobowiązane wykupić
w razie trudności finansowych. To rozwiązanie może
być korzystniejsze zarówno dla producentów rolnych,
jak i dla przetwórców.
Podsumowując, chcę powiedzieć, że klub Koalicji
Obywatelskiej dostrzega w tym projekcie jeszcze wiele niespójności i sprzeczności, dlatego też składa dwie
poprawki: 1. poprawka ma doprecyzowywać pojęcie,
definicję producenta rolnego, a 2. poprawka jest związana z wejściem w życie ustawy z dniem 1 stycznia
2024 r. To jest o tyle istotne, że kwestie podatkowe,
które są zapisane w tejże ustawie, powinny być rozstrzygnięte i przyjęte na miesiąc przed upływem
roku podatkowego, czyli 30 listopada.
Uważamy, że w trakcie roku podatkowego ten
przepis nie powinien być respektowany. Dlatego też,
panie marszałku, składamy te dwie poprawki. Dziękuję bardzo. (Oklaski)

66

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Wicemarszałek Piotr Zgorzelski:
Bardzo dziękuję.
Zapraszam na mównicę pana posła Arkadiusza
Iwaniaka, który przedstawi stanowisko klubu parlamentarnego Lewica.

Poseł Arkadiusz Iwaniak:
Panie Marszałku! Wysoka Izbo! Dzisiejsze nadzwyczajne posiedzenie Sejmu wynika z faktu, że sondaże na wsi Prawa i Sprawiedliwości zaczęły lecieć na
łeb, na szyję (Oklaski), bo się okazało, że Prawo i Sprawiedliwość tak naprawdę oszukało polskiego rolnika.
A zamiast zająć się tworzeniem prawa, które będzie
zapobiegać temu, żeby polski rolnik nie był oszukiwany, my dzisiaj tworzymy prawo na okoliczność, że
polski rolnik będzie oszukany. Przecież Fundusz
Ochrony Rolnictwa to jest nic innego jak fundusz na
sytuacje, kiedy polski rolnik jest oszukany i kontrahent mu nie zapłacił. Dlatego poprawki, które składam w imieniu klubu parlamentarnego Lewicy, idą
trochę dalej. I to będzie test dla Prawa i Sprawiedliwości, czy naprawdę chce pomóc polskiemu rolnikowi, żeby zabezpieczyć jego przychody, zabezpieczyć
jego płynność finansową i to, żeby za swoje wyprodukowane produkty dostał pieniądze, czy też nie.
Jedna z tych poprawek zakłada, po pierwsze,
zmianę terminu składania deklaracji i zakresu tej
deklaracji. To nie kwartał, a miesiąc. W ramach tej
deklaracji każdy kontrahent ma zadeklarować termin płatności, do jakiej się zobowiązał, kupując od
polskiego rolnika produkty, i co miesiąc, w następnym miesiącu, ma złożyć informację, czy dokonał tej
płatności. A dyrektor KOWR-u ma tego dopilnować
i jeśli kontrahent polskiemu rolnikowi nie zapłacił,
to dyrektor KOWR-u ma obowiązek poinformować
urząd skarbowy, który ma zająć konto kontrahenta,
tak jak to robi w przypadku niezapłacenia podatku
VAT. I to będzie prawdziwy sprawdzian, czy jako Prawo i Sprawiedliwość chcecie pomóc polskiemu rolnikowi. (Oklaski)
Podczas pierwszego czytania pan minister Bartosik mówił wprost: przecież ta ustawa będzie dotyczyła
dosłownie kilku bądź kilkunastu przypadków. Więc
po co ją robimy? To od razu możemy powiedzieć, że ta
ustawa tak naprawdę nikomu nie będzie pomagała.
Ale jedna z poprawek, które składamy, jest taka, by
zmienić tytuł. To jest najważniejsze, bo dzisiaj polski
rolnik musi wiedzieć, kto go oszukał. A więc to ma być
projekt ustawy o Funduszu Ochrony Rolnictwa przed
Prawem i Sprawiedliwością. (Oklaski)
Przecież trzeba jasno powiedzieć, że nie kto inny
jak wicepremier polskiego rządu, minister rolnictwa
pan Kowalczyk mówił: Nie sprzedajcie zboża, zarobicie, będzie dobrze. Co się stało z polskim zbożem, to
widzimy.
Przecież nie kto inny jak polski rząd jako pierwszy zabiegał o to, żeby znieść cła, kontyngenty. Dla-

czego? Jeśli będzie ujawniona lista firm, które kupiły ukraińskie zboże, to być może wszystko się
wyjaśni, bo dziwnym trafem część tych kontrahentów będzie na wspólnym zdjęciu z panem premierem
na imprezach.
Przecież nie kto inny jak polski rząd miał zadbać
o to, żeby korytarze transportowe, tranzytowe przez
Polskę zabezpieczyć. Możemy zwalać winę na Unię
Europejską, ale to polski rząd powinien zadbać o to,
bo jak się zapaliło i polscy rolnicy wyszli na ulice, to
nagle się okazało, że można zrobić plomby, można
zrobić kontrole, można wysłać samochody i są pracownicy, którzy mogą tego pilnować.
I wreszcie chyba to, co najważniejsze: polski rząd
był głuchy – choć ja stawiam tezę, że celowo nie reagował – na sygnały polskich rolników, że Polskę zalewa
ukraińskie zboże. Przecież już w sierpniu i we wrześniu ub.r. było wiadomo, że dzieją się rzeczy krytyczne, a polski rząd zareagował tak naprawdę dopiero
w grudniu, alarmując i składając stosowne wnioski
w Unii Europejskiej i w Komisji. Przecież można było
to zrobić wcześniej i ta reakcja byłaby wcześniejsza.
Powiem więcej: na wczorajszym posiedzeniu komisji
rolnictwa pan komisarz Wojciechowski wprost powiedział, że to, co zrobił pan Jarosław Kaczyński, wydając polecenie blokady granicy, a później pan premier,
zwołując pięciu premierów graniczących państw, to nie
obudziło Unii Europejskiej – to tylko pomogło panu komisarzowi Wojciechowskiemu (Dzwonek) w tym, żeby
pewne procedury przeprowadzić. Ale to nie jest tak,
że Unia tego nie widziała, tylko polski rząd na to nie
reagował.
Panie marszałku, składam poprawki w imieniu
klubu Lewica. (Oklaski)

Wicemarszałek Piotr Zgorzelski:
Bardzo dziękuję.
Zapraszam na mównicę pana posła Zbigniewa
Ziejewskiego, który przedstawi stanowisko Klubu
Parlamentarnego Koalicja Polska.

Poseł Zbigniew Ziejewski:
Panie Marszałku! Panie Ministrze! Wysoka Izbo!
Cel i założenie, jeśli chodzi o Fundusz Ochrony Rolnictwa, są bardzo słuszne, tylko kwoty, które państwo przewidzieliście dla tych rolników, są, nie powiem: żenujące, ale bardzo niskie. Jeżeli w tym roku
mamy przeznaczyć na ten cel 50 mln zł, do 50 mln zł,
to chciałbym powiedzieć tak: Na południu upadła jedna firma drobiarska. Jej zadłużenie wobec rolników
to jest 170 mln. Ta firma, firma „Ziarno”, u mnie,
w moim rejonie, pociągnęła za sobą 830 rolników.
Ci rolnicy pytają się posłów różnych opcji. Prosili
o pomoc. Zaczynali od PiS-u, ale my się w to włączyliśmy. Powiem tak: pan minister Ziobro prowadzi tę
sprawę 4 lata i jest na etapie dochodzenia, nie posta-

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Zbigniew Ziejewski
wiono zarzutów. Ci rolnicy czekają na swoje pieniądze od 4 lat.
Mleczarnia w Rypinie nie wypłaciła pieniędzy,
wypłaciła je tylko częściowo. Mleczarnia w Prudniku
upada. Przy takiej polityce rządu ta kwota 50 mln,
którą rząd zamierza w tym roku dołożyć do puli, do tego
funduszu, wystarczy na jakiś ułamek, na jakiś procent.
W przyszłym roku rząd zamierza dać 100 mln zł.
Składki firm, które skupują, mają wynosić 0,125%.
W sumie ten budżet będzie wynosił plus minus
160 mln zł. Na początku powiedziałem, że jeden zakład przyniósł stratę 170 mln zł – tylko jeden. Odpowiedzmy sobie teraz na pytanie, jak te fundusze mają
wspierać rolników.
My jako Polskie Stronnictwo Ludowe składamy,
panie ministrze, dwie poprawki. Pierwszy dotyczy
KOWR-u, który będzie pracował nad tym funduszem, będzie zawiadywał tym funduszem. KOWR ma
potężne środki. Dzisiaj na posiedzeniu komisji przekazaliśmy z KOWR-u 445 mln. Może niech KOWR
przekaże 100 mln z tych wysokich czynszów? Czynsze
za tamten rok wynosiły 1520 zł za 1 t. Rolnicy zapłacili 1520 zł za 1 t, jeśli chodzi o czynsz dzierżawny. Może KOWR podzieli się tymi oszczędnościami,
które wziął od rolników? Czynsz dzierżawny wynosił
1520 zł. Pszenica kosztuje dzisiaj 900 zł, a niektórzy
mówią, że 800 zł.
Drugą kwestią, którą proponujemy oprócz tego,
żeby KOWR wyłożył na początek 100 mln zł, jest to,
żeby Skarb Państwa podniósł swoją pulę do 100 mln,
żeby nie było to 50 mln i 100 mln. Jeżeli to będzie
200 mln, to możemy mówić, że są to jakieś pieniądze
do podziału dla rolników, natomiast jeśli chodzi o tę
pulę, którą rząd proponuje, 100 mln, to chcemy, żeby
rząd podniósł ją do 150 mln w 2024 r. Jeżeli takie
pieniądze będą do dyspozycji KOWR-u, to wówczas
będziemy mogli mówić o jakimś zadośćuczynieniu.
Rolnicy pytają się, dlaczego obejmuje to tylko
2021 r. Ci rolnicy, którzy popadli w długi w 2021 r.,
mogą ewentualnie liczyć na jakieś wyrównanie, ale
nie można powiedzieć, jakie to będzie wyrównanie.
To będzie iloczyn tej kwoty, którą mieli do odzyskania z tych firm. Jeżeli nie zrobimy… Dzisiaj na posiedzeniu komisji pani pytała pana ministra, czy jeżeli
popadła w dług w 2018 r. i jej firma straciła 200 tys.,
to czy ktoś jej to zwróci. Ona liczyła na ten Fundusz
Ochrony Rolnictwa, ale niestety ten fundusz działa
tylko od 2021 r. Obejmie on tylko tych rolników, nie
obejmie wcześniejszych przypadków. (Dzwonek) Jeżeli mówimy o zadłużeniu, to podejdźmy do tej sprawy poważnie, bo rolnicy bardzo mocno liczyli na tę
ustawę.
Panie marszałku, składam poprawki Polskiego
Stronnictwa Ludowego. (Oklaski)
(Głos z sali: Brawo!)

67

Wicemarszałek Piotr Zgorzelski:
Dziękuję bardzo.
Teraz głos zabierze pan poseł Grzegorz Braun,
który przedstawi stanowisko koła Konfederacja.

Poseł Grzegorz Braun:
Panie Marszałku! Wysoka Izbo! Drodzy Rolnicy
i Producenci Rolno-spożywczy! Stanowisko mojego
koła, koła Konfederacja, jest niezmiennie krytyczne
wobec tego projektu. Rozważylibyśmy głosowanie za
nim, gdybyście skorygowali tytuł i gdybyście przyjęli kilka naszych poprawek, które, jak wszystkie inne,
pójdą do kosza. Gdyby ta ustawa była ustawą o ochronie rolnictwa polskiego przed PiS-em, SolPolem i całą
Zjednoczoną łże-Prawicą, to wtedy moglibyśmy twórczo zaangażować się w procedowanie nad nią.
Jest to doskonały przykład przekupywania Polaków ich własnymi pieniędzmi oraz leczenia objawowego. Doprowadzacie do rozmaitych katastrof, które
nie są żadnymi dopustami bożymi. Wojna, pandemia
– to są wasze decyzje, wasze decyzje o tym, żeby zalać
polski rynek zbożem nieznanej jakości i nieznanego
pochodzenia. To wasza decyzja, żeby utrudnić Polakom, nie tylko rolnikom, funkcjonowanie poprzez
zamykanie naszego rynku paliw na dostawy alternatywne, które mogłyby korzystnie wpłynąć na cenę.
To wszystko wasze decyzje, po czym zajeżdżacie na
białym koniku garbusku i rozsypujecie Polakom ich
własne pieniądze, zapowiadacie, że zrobicie dobrze.
Przechodzę do kwestii Funduszu Ochrony Rolnictwa. Dlaczego nie powołamy większej liczby takich
funduszy? Jeżeli na ten fundusz mają składać się ci,
którzy należą do rynku rolno-spożywczego, jeżeli
mają być oni kasowani po to, żeby urzędnicy, wujkowie dobra rada z KOWR-u mieli co rozdawać, to jest
to właśnie gra w trzy karty z narodem polskim, z polskim rolnikiem. Polski rolnik roku 2023 nie zapomni.
Mam nadzieję, że po poprzednich lekcjach, po piątce
dla zwierząt, czyli piątce przeciwko rolnikom, Jarosława Kaczyńskiego polski rolnik dobrze się już na
was poznał. Przechyla się wahadło i dopełnia się miara goryczy. Sprawiedliwość zostanie wam zgodnie
z prawem wymierzona werdyktem wyborców już za
parę miesięcy.
Nie popieramy tego projektu, ponieważ to jest
projekt fasadowy, leczenie objawowe i rozwiązywanie
problemu, który się samemu (Dzwonek) stworzyło.
(Oklaski)

Wicemarszałek Piotr Zgorzelski:
Pan poseł Michał Gramatyka przedstawi stanowisko Koła Parlamentarnego Polska 2050.

68

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Michał Gramatyka:
Szanowny Panie Marszałku! Panie Ministrze!
Wysoka Izbo! To 34. niekorzystna zmiana w opłatach
i podatkach za rządów PiS. Polki i Polacy, konsumenci i nabywcy produktów rolnych sfinansują ze swoich
kieszeni działanie tego funduszu. Z ustawy nie wynika precyzyjnie, do kogo i na co trafią środki. Wsparcie nie jest precyzyjnie celowane. Na fundusz będą
się składać wszystkie branże, niezależnie od ich sytuacji rynkowej, niezależnie od ich rentowności. To
takie janosikowe rozwiązanie.
Jeszcze kilka złych elementów tego projektu.
Art. 10, który precyzuje wypłaty, nie określa ich
terminu. Rolnicy wiedzą, jak długo w przeszłości
trwały wypłaty dodatków nawozowych czy suszowych. Rząd w przeszłości udowodnił, że mogą to być
nawet 2–3 lata. Zakładam, że teraz będzie szybciej,
bo przecież macie wybory. Ale kto to obieca?
Zgodnie z art. 12 rekompensata jest przyznawana
do 30 czerwca i ma być wypłacona w ciągu 30 dni.
Kto wierzy w to, że jest to realne? Może sami sobie
powinni państwo wprowadzić przepis, który przyznaje rolnikom odsetki za opóźnienie wypłaty, np. w kwocie 60 zł za każdy dzień. Taką karę określacie dla
producentów w art. 17.
Dopłaty – i to jest bardzo dziwne – nie można
otrzymać na rachunek w spółdzielczej kasie oszczędnościowo-kredytowej. To rozwiązanie jest niezrozumiałe, dlatego że nie uwzględnia się sytuacji, w której producent rolny jest członkiem SKOK-u i posiada
w tymże SKOK-u rachunek. Co ciekawe, takie możliwości są, w ustawie o krajowym systemie ewidencji
producentów, ewidencji gospodarstw rolnych oraz
ewidencji wniosków o przyznanie płatności taka możliwość istnieje.
Te wszystkie rozwiązania są dość rozpaczliwe.
Ewidentnie widać, jaki jest cel ich tworzenia. One
niby pomagają, ale kosztem tych, którzy są na końcu
łańcucha dostaw, łańcucha produkcji. W całym tym
łańcuchu ostateczne koszty działania funduszu ponosi finalny konsument. A to jest oczywiście dodatkowy impuls inflacyjny i kolejne obciążenie dla domowych budżetów.
Podzielam wszystkie argumenty wyrażone z tej
mównicy przez posłanki i posłów demokratycznej
opozycji. Nie tędy droga, szanowni państwo. Dziękuję bardzo. (Oklaski)
(Przewodnictwo w obradach obejmuje wicemarszałek
Sejmu Ryszard Terlecki)

Poseł Jarosław Sachajko:
Panie Marszałku! Panie Ministrze! Wysoka Izbo!
W imieniu koła Kukiz’15 – Demokracja Bezpośrednia
mam zaszczyt przedstawić stanowisko wobec sprawozdania komisji o rządowym projekcie ustawy o Funduszu Ochrony Rolnictwa.
Rolnicy właściwie już od wielu lat, jak nie dziesięcioleci, mówią o tym, aby taki fundusz powstał.
Obietnice były już za koalicji Platformy i PSL-u. Wtedy słychać było, że koalicjant nie pozwala. W tej chwili jest to inicjatywa rządowa. Mam nadzieję, że wszyscy do tej inicjatywy się przychylą, bo jest to bardzo
tani sposób zabezpieczenia rolników – z ich własnych
pieniędzy, trzeba dodać – przed tym, aby indywidualni rolnicy nie bankrutowali.
Oczywiście słyszeliśmy przed chwilą, że jest za
mało pieniędzy, że byłoby lepiej, jakby było ich więcej.
Uważam jednak, że powinniśmy się skłaniać ku
temu, żeby dużo lepiej działał system sprawiedliwości. Tutaj pokrzykujący pan minister Janusz Kowalski mógłby porozmawiać z kolegami o tym, aby prokuratura nie prowadziła śledztw po 4 lata i dłużej,
aby zreformować sądownictwo, żeby działało dużo
szybciej. Ale na razie Fundusz Ochrony Rolnictwa
jest bardzo dobrym, bardzo tanim rozwiązaniem.
Takie fundusze są np. gromadzone przez banki, gromadzone przez firmy, które wysyłają Polaków na
urlopy.
Liczę na to, że ten fundusz zadziała, że rolnicy,
którzy w tej chwili właściwie są skazani na łaskę
i niełaskę prokuratur i sądów, które działają powoli,
nie będą musieli bankrutować, tylko będą mogli skorzystać z tych pieniędzy z Funduszu Ochrony Rolnictwa, a KOWR w swoim powolnym, prokuratorsko-sądowym tempie te pieniądze odzyska. Dziękuję.

Wicemarszałek Ryszard Terlecki:
Dziękuję bardzo.
Przystępujemy do pytań.
Mamy zgłoszoną liczną grupę posłów.
Zamykam listę posłów zgłoszonych do pytań.
Wyznaczam czas pytania – pół minuty.
Pani poseł Joanna Senyszyn, Lewica.

Poseł Joanna Senyszyn:
Pan wicemarszałek stale udaje, że mnie nie zauważa, a równocześnie wygłasza głupie opinie, że nie
powinno mnie być w Sejmie.

Wicemarszałek Ryszard Terlecki:

Wicemarszałek Ryszard Terlecki:

Pan poseł Jarosław Sachajko, Kukiz’15.

Chętnie bym nie zauważał.

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Joanna Senyszyn:
Wysoka Izbo! Idea powołania Funduszu Ochrony
Rolnictwa, który będzie pokrywał zobowiązania
przedsiębiorców zajmujących się skupem produktów
rolnych w przypadku ich niewypłacalności, jest co do
zasady słuszna. Nasze pieniądze w bankach są przecież obecnie objęte gwarancją przez Bankowy Fundusz Gwarancyjny do wysokości 100 tys. euro, co
niewątpliwie zapewnia poczucie bezpieczeństwa obywatelom, którzy mają oszczędności w bankach. Warto jednak przypomnieć, że w latach 2013–2018…
(Dzwonek)
(Wicemarszałek wyłącza mikrofon, poseł przemawia
przy wyłączonym mikrofonie)

Wicemarszałek Ryszard Terlecki:
Nie zdążyła pani poseł zadać pytania.
Pan poseł Grzegorz Braun, Konfederacja.
(Poseł Marta Wcisło: Jak to? To ile mamy czasu?)
(Poseł Krystyna Skowrońska: Przecież wszyscy się
z pana marszałka śmieją.)
Pół minuty.
Bardzo proszę, panie pośle.
(Poseł Marta Wcisło: Panie marszałku, nie da
rady w pół minuty.)

Poseł Grzegorz Braun:
Byłbym zapomniał. Sam KOWR oczywiście jest
do zniesienia. Trzeba obalić ten system zniewolenia
biurokratycznego talmudyzmu, który krępuje polskiego rolnika. Ale jeśli już tworzycie ten fundusz,
sprawdźcie, ile wam wpływa na fundusz promocji
w tymże KOWR. Jaka jest ściągalność? Bo ja dowiaduję się od moich jaskółek, że może i połowa polskich
rolników – chwała Bogu – nie uiszcza tej opłaty promocyjnej. (Dzwonek) A więc jak będzie ze ściągalnością na fundusz pomocy? (Oklaski)

Wicemarszałek Ryszard Terlecki:
Pani poseł Karolina Pawliczak, Lewica.
Nie ma pani poseł.
Pani poseł Marta Wcisło, Koalicja Obywatelska.
(Poseł Marta Wcisło: Dobry wieczór.)
Dobry wieczór.

Poseł Marta Wcisło:
Panie Marszałku! Wysoka Izbo! Panie Ministrze!
To nie fundusz wsparcia rolnictwa, tylko fundusz
zaorania i wydojenia polskich rolników. Za pieniądze
rolników chcecie wspierać rolników. To hańba i wstyd.

69

Tak nie może być, że polskim rolnikom, którzy przeżyli kryzys zbożowy trwający rok i ledwo zipią, dzisiaj
każecie się składać na fundusz. To jest po prostu
skandal. Dziękuję. (Oklaski)
(Głos z sali: Brawo!)

Wicemarszałek Ryszard Terlecki:
Brawo!
Nie zadała pani pytania, ale zmieściła się pani
w czasie, tak że…
Pani poseł Iwona Kozłowska, Koalicja Obywatelska.

Poseł Iwona Maria Kozłowska:
Panie Marszałku! Wysoka Izbo! Panie Ministrze!
Chciałabym zwrócić uwagę, że w ustawie nie zagwarantowano właściwego mechanizmu kontrolnego
wykorzystania środków z funduszu. Zapis art. 9 ust. 6
projektu ustawy przewiduje tylko i wyłącznie przedłożenie sprawozdania z wykonania planu finansowego funduszu ministrowi rolnictwa. Nie ma wątpliwości co do tego, że w ostatnich czasach tylko z mediów
lub z akcji protestacyjnych polskich rolników dowiadujemy się o polityce KOWR, która jest daleka od
tego, aby zadbać o interesy polskich (Dzwonek) rolników. Bardzo dziękuję. (Oklaski)

Wicemarszałek Ryszard Terlecki:
Pan poseł Mirosław Suchoń, Polska 2050.

Poseł Mirosław Suchoń:
Bardzo dziękuję.
Panie Marszałku! Panie Ministrze! Wysoka Izbo!
Z doświadczenia dotyczącego tej afery zbożowej wynika, że najprawdopodobniej na tym funduszu znowu
skorzystają głównie firmy powiązane z Prawem i Sprawiedliwością, być może nawet członków, tak jak to
było w przypadku importu zboża.
A więc mam bardzo krótkie, proste pytanie: Panie
ministrze, czy jest już lista firm, które są w jakiś
sposób powiązane z PiS-em, które mają na tej ustawie (Dzwonek) skorzystać? Bo na pewno rolnicy…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Wicemarszałek Ryszard Terlecki:
Pan poseł Marek Rutka, Lewica.

75. posiedzenie Sejmu w dniu 9 maja 2023 r.

70

Projekt ustawy o Funduszu Ochrony Rolnictwa

Poseł Marek Rutka:
Panie Marszałku! Wysoka Izbo! Pomiędzy wypłatą rekompensaty a zbyciem produktu rolnego, za
który rolnik nie otrzyma zapłaty, upłynie bardzo
dużo czasu związanego np. z postępowaniem upadłościowym. Wiele wskazuje na to, że potrwa to nawet
dłużej niż rok.
Pytanie. Proszę o podanie realnego terminu, w którym zostanie dokonana wypłata rekompensaty.

Wicemarszałek Ryszard Terlecki:
A gdzie pytanie?
Pan poseł Jan Szopiński, Lewica.
Pani poseł, już pani skończyła.
(Głos z sali: Brawo, Gosia!)
(Poseł Grzegorz Braun: Pytanie jest: Co pan robi
za tym stołem, panie marszałku? To jest pytanie.)

Poseł Jan Szopiński:
Wicemarszałek Ryszard Terlecki:
Dziękuję.
Pan poseł Grzegorz Lorek, Prawo i Sprawiedliwość.
Nie ma pana posła.
Pani poseł Klaudia Jachira, Koalicja Obywatelska.

Poseł Klaudia Jachira:
Panie Pośle Kaczyński!
(Poseł Grzegorz Braun: Szeregowy.)
Lubi pan dobre obiadki, żywność bez hormonów,
bez pestycydów, bez oprysków? Ale skoro tak, to dlaczego pana rząd nie wdraża unijnej strategii: od pola
do stołu? Ta strategia to zmniejszenie zużycia nawozów i pestycydów o połowę, ochrona obszarów zielonych, rolnictwo ekologicznego, zrównoważone praktyki rolne.
Chcę podkreślić, że za rolnictwem przyjaznym
środowisku i zdrową żywnością jest partia Zieloni.
Proszę o tym pomyśleć w dniu wyborów. (Oklaski)

Wicemarszałek Ryszard Terlecki:
Pani poseł Małgorzata Niemczyk, Koalicja Obywatelska.
Pan poseł Jan Szopiński, Lewica.
Jest pani poseł. Przepraszam.
Pani poseł Małgorzata Niemczyk.

Panie Marszałku! Panie Ministrze! Wysoka Izbo!
Czy pan minister mógłby mi udzielić odpowiedzi na
piśmie i wymienić wszystkie dotychczas powoływane
w Polsce instytucje, które miały za zadanie zajmować
się rolnictwem, polskimi ziemiami uprawnymi, polskim majątkiem będącym w obszarach wiejskich oraz
dobrostanem polskich rolników? Proszę też o wskazanie przyczyn, dlaczego żadna z tych instytucji nie
spełniła pokładanych w nich nadziei. (Oklaski) Jeszcze raz proszę o odpowiedź na piśmie. Dziękuję.
(Głos z sali: Brawo!)
(Poseł Grzegorz Braun: Znakomite pytanie.)

Wicemarszałek Ryszard Terlecki:
Pan poseł Rafał Adamczyk, Lewica.

Poseł Rafał Adamczyk:
Panie Marszałku! Panie Ministrze! Wysoka Izbo!
Rozmawiamy o Funduszu Ochrony Rolnictwa. Bardzo jestem ciekaw, nie tylko ja, kto będzie pokrywał
koszty obsługi tego funduszu. Czy to będą środki
rządowe, czy to będą środki, które będą wpłacali
nowi podatnicy? Bardzo bym prosił o pisemną odpowiedź w tej sprawie i podanie, jakie to będą kwoty.

Wicemarszałek Ryszard Terlecki:
Pan poseł Artur Łącki, Koalicja Obywatelska.

Poseł Małgorzata Niemczyk:
Panie Marszałku! Wysoka Izbo! Rolnikom niewątpliwie trzeba pomóc. Problem dzisiejszych rolników nie jest problemem polegającym na tym, że ktoś
rolnikom nie zapłacił. Problemem jest to, że nikt nie
chce kupić po cenie, po której oni chcieliby sprzedać.
Doprowadziliście do tragedii na polskiej wsi. Widząc
niezadowolenie rolników i spadające wasze sondaże
wśród rolników, nagle zwołujecie posiedzenie i staracie się pomóc… (Dzwonek)
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Poseł Artur Łącki:
Panie Marszałku! Właściwie to nikt nie wie, kogo
i ilu rolników będzie dotyczyła ta ustawa. Jedni mówią, że wielu, drudzy mówią, że kilku. Ilu rolników
i na jaką kwotę nie uzyskało zapłaty za produkty
rolne z powodu upadłości kontrahentów? Proszę
o dane na piśmie za lata 2019–2022.
Panie Ministrze Kowalski! Proszę pamiętać, że
nałożyliście właśnie 34. podatek na polskich obywateli. Dziękuję bardzo. (Oklaski)

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Wicemarszałek Ryszard Terlecki:

Wicemarszałek Ryszard Terlecki:

Pan poseł Ireneusz Raś, Koalicja Polska.

Pan poseł Wiesław Buż, Lewica.

Poseł Ireneusz Raś:

Poseł Wiesław Buż:

Panie Marszałku! Wysoka Izbo! Panie Ministrze!
Ten bałagan jakoś trzeba posprzątać, pewnie bardzo niedoskonałym narzędziem, jakim jest fundusz.
I chcę zwrócić w tym krótkim wystąpieniu uwagę
na interes konsumentów, bo eksperci mówią też o tym:
Dzisiaj walczymy z inflacją. Czy zmierzyliście, jaki
to będzie nowy impuls inflacyjny dla konsumentów
w Polsce? (Oklaski)

Wicemarszałek Ryszard Terlecki:
Pani poseł Iwona Kurowska, Prawo i Sprawiedliwość.

Poseł Iwona Kurowska:
Szanowny Panie Marszałku! Wysoka Izbo! Bardzo dobrze, że ten fundusz się pojawił, nie tak, jak
w 2010 r., kiedy zalała Polskę powódź i nie było funduszu powodziowego, którego dotyczył złożony w 2008 r.
przez prezydenta Lecha Kaczyńskiego projekt. Bardzo dobrze, że fundusz się pojawił, bo to właśnie rolnicy są najmniej chronieni, w przeciwieństwie do pośredników, w przeciwieństwie do hurtowników. To
rolnicy wymagają ochrony.
(Poseł Małgorzata Niemczyk: A czemu w 2015 r.
nie zadbaliście o rolników?)
Mam pytanie do strony rządowej…
(Poseł Małgorzata Niemczyk: 8 lat, pani poseł.)

Wicemarszałek Ryszard Terlecki:
Pan poseł Grzegorz Woźniak, Prawo i Sprawiedliwość.

Poseł Grzegorz Adam Woźniak:
Panie Marszałku! Wysoka Izbo! Panie Ministrze!
Następna dzisiaj ważna ustawa wspomagająca polskich rolników dotycząca Funduszu Ochrony Rolnictwa – stworzenie norm prawnych, dzięki którym
rolnicy będą mogli odzyskać swoje należności.
Panie ministrze, ile czasu będzie miał KOWR
w miesiącach, czy w tygodniach na wypłatę rekompensat rolnikom? Czy możemy to w przybliżeniu powiedzieć? Dziękuję.

71

Panie Marszałku! Wysoka Izbo! Skoro środki funduszu nie są środkami publicznymi w rozumieniu
przepisów o finansach publicznych, to czy zapis, że
wolne środki będą lokowane w formie depozytu u ministra właściwego do spraw finansów publicznych na
zasadach określonych w przepisach publicznych dla
KOWR, nie jest finansowym nadużyciem i pomnażaniem środków finansowych funduszu kosztem beneficjentów producentów rolnych? Czy nie dochodzi do
(Dzwonek) naruszenia zasady równości podmiotów
co do… (Oklaski)

Wicemarszałek Ryszard Terlecki:
Pan poseł Janusz Kowalski, Prawo i Sprawiedliwość.

Poseł Janusz Kowalski:
Pani Marto Wcisło! Nie wystarczy wychodzić tutaj
w różowej kiecce i czytać partyjne przekazy, czy robić
sobie selfiki z pięcioma świnkami. (Gwar na sali)

Wicemarszałek Ryszard Terlecki:
Panie pośle, co pan wygaduje?

Poseł Janusz Kowalski:
Jeżeli pani chce bronić polskich rolników, to trzeba zagłosować za Funduszem Ochrony Rolnictwa.
(Poseł Jakub Rutnicki: Zostaw te teksty.)
Wy nie mieliście czasu w latach 2007–2015,
żeby to…
(Poseł Jarosław Wałęsa: Damski bokser. Gówniarzu jeden. Co ty sobie myślisz? Jak ty do kobiety
mówisz?)
Chce pani iść zagłosować za tym? Proszę pomagać
rolnikom.
(Poseł Jakub Rutnicki: Daj mu świnię. Tak jest.)
Proszę państwa, 1/3 pogłowia świń za czasów Donalda Tuska, tyle zlikwidowaliście. (Oklaski)
(Głos z sali: 80%.)
(Gwar na sali, dzwonek)

Wicemarszałek Ryszard Terlecki:
Pan poseł Czesław Siekierski, Koalicja Polska.

72

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Czesław Siekierski:
Panie Ministrze! Więcej merytoryki w wystąpieniu.
Związki rolników mówią, że jest to pomysł przymusowego odbierania środków zarobionych przez
rolników i przekazywania na fundusz, z którego
wpłacający rolnicy często w ogóle nie będą korzystać.
Takie rozwiązanie oznacza obciążenie rolników kosztami za cudze błędy. To nie jest zgodne z solidarnością, z wzajemną pomocą. Wreszcie …
(Dzwonek, oklaski)

Wicemarszałek Ryszard Terlecki:
Pan poseł Dariusz Kurzawa, Koalicja Polska.

Poseł Dariusz Kurzawa:
Dziękuję bardzo.
Szanowny Panie Marszałku! Państwo Ministrowie! Wysoka Izbo! Ja pochodzę z województwa kujawsko-pomorskiego, tam mieliśmy problem ogromny
z grupą „Ziarno”. Dzisiaj tutaj wspominano, że
ponad 800 rolników zostało przez nią oszukanych,
również przez Rypin, przez mleczarnię. Czy nie warto by było też do tego funduszu dołożyć fundusz pomocowy dla oszukanych rolników? Dziękuję bardzo.
(Oklaski)

Wicemarszałek Ryszard Terlecki:
Pan poseł Jarosław Wałęsa, Koalicja Obywatelska.

Poseł Jarosław Wałęsa:
Nie ma to jak rozwiązywać problemy, które się samemu stworzyło, chociaż to jest takie iluzoryczne,
takie nieprawdziwe.
Jeżeli popatrzymy na kryzys zbożowy, to widzimy,
że ta ustawa nie rozwiązuje problemu, który stoi w tej
chwili przed polskimi rolnikami. Mają czas do 15 czerwca na sprzedaż swoich zbóż, tymczasem już w tej chwili wiemy, że to jest nierealne. Te terminy trzeba przedłużyć, bo nawet jeżeli cena jest naprawdę zaniżona,
to co z tego, jeżeli nikt tego zboża nie skupuje? Nawet
jeżeli popatrzymy (Dzwonek) na polskie porty, tam się
czeka po 4–5 …
(Oklaski)

Wicemarszałek Ryszard Terlecki:
Pan poseł Konrad Berkowicz, Konfederacja.
(Poseł Jarosław Wałęsa: Musimy pomóc polskim
rolnikom, a wy tego nie robicie, nie pomagacie polskim rolnikom)
Jasne. Pan bardzo pomaga.

Poseł Konrad Berkowicz:
Mamy ustawę o ochronie polskiego rolnictwa, ale
to rząd atakuje polskie rolnictwo, rząd szkodzi polskiemu rolnictwu, więc ustawa powinna się nazywać: o ochronie rolnictwa przed rządem. Czy nie
uważacie w związku z tym państwo, że to nie z rządu powinna wypływać ustawa, tylko zupełnie z drugiej strony i że najlepszą ochroną rolnictwa przed
rządem byłoby samorozwiązanie się rządu? Dziękuję bardzo. (Oklaski)

Wicemarszałek Ryszard Terlecki:
Pan poseł Jarosław Sachajko, Kukiz’15.

Poseł Jarosław Sachajko:
Dziękuję.
Panie Marszałku! Panie Ministrze! Wysoka
Izbo! Ja chciałem zapytać, jak pan minister zamierza rozwiązać problem dokapitalizowania Funduszu
Ochrony Rolnictwa, bo jeżeli dalej Suwerenna Polska będzie zarządzała prokuratorami i całą prokuraturą, to te sprawy będą się dalej wlekły latami
i fundusz nie będzie odzyskiwał tych pieniędzy.
Bardzo dziękuję.
(Poseł Jakub Rutnicki: Z NCBR-u, szybka ścieżka
z NCBR-u.)

Wicemarszałek Ryszard Terlecki:
Pan poseł Marek Dyduch, Lewica.

Poseł Marek Dyduch:
Panie Marszałku! Wysoki Sejmie! Mam pytanie:
Kiedy pierwszy rolnik od wejścia ustawy w życie
– patrząc na proces upadłościowy, na wydanie wyroku przez sąd o upadłości – skorzysta z mocy tej ustawy? Za 3 lata, 4, 5 lat, za ile?

Wicemarszałek Ryszard Terlecki:
Pani poseł Magdalena Łośko, Koalicja Obywatelska.

Poseł Magdalena Łośko:
Panie Marszałku! Wysoka Izbo! Panie Ministrze!
W październiku ub.r. KOWR powołał Rolno-Spożywczą Spółkę Inwestycyjną. Spółkę utworzono do zadań
w zakresie wspierania i rozwoju sektora rolno-spożywczego. Spółka dostała na start 200 mln zł. Proszę

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Poseł Magdalena Łośko
powiedzieć, na co wydaliście akurat te, konkretne
pieniądze, bo przecież nie na rozwiązywanie realnych problemów. Tworzycie kolejne fundusze, a sytuacja stale się pogarsza. Hodowla jest nieopłacalna,
nadzoru nad importem (Dzwonek) zboża brak…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Wicemarszałek Ryszard Terlecki:
Pani poseł Krystyna Skowrońska, Koalicja Obywatelska.

Poseł Krystyna Skowrońska:
8 maja pan minister Telus powiedział: nie okłamujcie rolników. Cytuję i teraz dedykuję to właśnie
panu ministrowi. Dopłaty do zboża nie ma. Akcyza,
zwrot podatku – miało być 2 zł jest, niestety nie ma,
jest 1,46 zł. Mieliście wspierać rolników i ten instrument – Fundusz Ochrony Rolnictwa, 50 mln zł z budżetu. Chyba liczył to Kowalski, bo tylko taki idiota
(Dzwonek) mógłby tak policzyć (Oklaski), bo jeżeli
potrzebujemy dla rolników pieniędzy, to potrzebujemy policzyć realnie, rzetelnie, a nie mówić o rzeczach
niestworzonych. Zaoraliście polską wieś. Rolnicy,
pamiętajcie: PiS zaorał polską wieś. (Oklaski)
(Poseł Jakub Rutnicki: Brawo dla pana marszałka.)
(Poseł Marta Wcisło: 18 sekund.)

Wicemarszałek Ryszard Terlecki:
Pan poseł Tadeusz Tomaszewski, Lewica.
To jest moja ulubiona poseł, więc…
(Głosy z sali: Ooo…)

Poseł Tadeusz Tomaszewski:
Panie Marszałku! Wysoki Sejmie! Panie Ministrze! Ustawa o powołaniu funduszu przewiduje, że
te środki nie będą środkami publicznymi. Do tego
funduszu będą trafiały środki publiczne, m.in. z dotacji ministra. Co przeważyło, że gdy buduje się ten
fundusz, uważa się te środki za środki niepubliczne?
Drugie pytanie dotyczące zwolnień podatkowych,
wypłat z tego funduszu zarówno od osób fizycznych,
jak i prawnych z wyjątkiem specjalnych działów produkcji rolnej. Dlaczego pomija (Dzwonek) się te działy? Dziękuję. (Oklaski)

73

Wicemarszałek Ryszard Terlecki:
Dziękuję.
Lista posłów zapisanych do głosu została wyczerpana.
Teraz głos ma sekretarz stanu w Ministerstwie
Rolnictwa i Rozwoju Wsi pan minister Ryszard
Bartosik.

Sekretarz Stanu
w Ministerstwie Rolnictwa i Rozwoju Wsi
Ryszard Bartosik:
Szanowny Panie Marszałku! Wysoki Sejmie! Zdaje się, że trudno będzie państwa przekonać do tej
ustawy, bo jeśli ktoś o wsi ma takie wyobrażenie, że
świnia to pluszowy zwierzaczek, którym można pobawić się w ławie sejmowej, no to o rolnictwie już
trudno z kimś takim po prostu rozmawiać. Wieś wygląda inaczej.
(Poseł Krzysztof Gadowski: Z tymi, co zboża nie
odróżniają, a są ministrami.)
Szanowni Państwo! Ta ustawa była konsultowana
ze środowiskiem rolniczym i jest kolejną ustawą, która realizuje postulaty rolnicze. Z wielką ciekawością
patrzyłem na poprawki, które państwo składacie,
proponujące wysokie kwoty, waszym zdaniem nowatorskie rozwiązania, ale aż ciśnie się na usta pytanie,
czemu ta ustawa nie funkcjonuje. Mieliście państwo
na to czas. I wy z Platformy, i wy z PSL-u.
(Głos z sali: Tyle samo co wy.)
Trzeba było tę ustawę już dawno powołać. My tę
ustawę powołujemy w dniu dzisiejszym i to dlatego,
aby pomóc polskim rolnikom.
(Poseł Marta Wcisło: Że spadają sondaże.)
Niezrozumiałe są te argumenty, kiedy ktoś z państwa mówi, że ona obciąża polskich rolników, że ona
szkodzi polskim rolnikom. Chyba macie państwo
bardzo duże powiązania z firmami, które często są,
mimo małych obciążeń, przeciwko tej ustawie.
Szanowni Państwo! Chcemy tą ustawą rozwiązywać najbardziej bolesne problemy, jakie powstają
w wyniku upadłości firm, kiedy to rolnik nie ma
środków na dalszą działalność. Dotychczas nie było
takich rozwiązań. Te rozwiązania proponujemy, dlatego też zwracam się do państwa, abyście tę ustawę
mimo wszystko poparli. Będziemy, jak widać, pracować nad nią jeszcze na posiedzeniu komisji, ale ta
ustawa służy tylko i wyłącznie polskim rolnikom i to
tym, którzy znaleźli się w najtrudniejszej sytuacji.
Mieliśmy takie przypadki dotychczas, była tu mowa
o spółdzielni Rypin, były inne spółdzielnie, kiedy to
musieliśmy dwoić się i troić, żeby pomóc, i to tylko
części rolników, bo nie było sposobu, nie było możliwości prawnej, aby pomóc tym rolnikom. Wreszcie
więc tę możliwość dajemy i nie będzie tworzonej, jak
tu ktoś powiedział, listy, z której będą korzystać politycy PiS-u. Ta ustawa jest tylko i wyłącznie dla

74

75. posiedzenie Sejmu w dniu 9 maja 2023 r.
Projekt ustawy o Funduszu Ochrony Rolnictwa

Sekretarz Stanu w Ministerstwie Rolnictwa
i Rozwoju Wsi Ryszard Bartosik
rolników. Jak będą wypłacane te środki, to wszystko
jest określone w jej zapisach.
Odsyłam też państwa do uzasadnienia, OSR-u,
tam wszystko jest zapisane, wszystko jest wyliczone.
Myślę, że posłowie powinni wypełniać swoje obowiązki, zanim wyjdą tutaj krytykować jakieś rozwiązanie.
Kiedy wypowiada się na ten temat, warto by było do
tej ustawy zajrzeć, a z pytań wynika, że wielu z państwa nie zajrzało do tej ustawy.
Szanowni Państwo! Obsługa tego funduszu będzie
prowadzona przez Krajowy Ośrodek Wsparcia Rolnictwa i to po to, aby zminimalizować koszty tej obsługi,
aby nie tworzyć kolejnej instytucji. Ta obsługa będzie
kosztowała 2,5% ze środków tego funduszu.
Obciążenia firm to jest 0,125%. Uważamy, wiele
organizacji rolniczych uważa, że jest to za małe obciążenie, ale po to, aby ta ustawa była jak najmniej
bolesna, nie wywoływała żadnych negatywnych skutków – jak tu ktoś mówił – inflacyjnych czy innych, to
obciążenie jest tak niskie.
Szanowni Państwo! Mówiliście o kwocie. W tym
roku jest ona niska, bo nie obejmuje całego roku. Myśmy musieli szukać rozwiązania, żeby zapisy ustawy
zadziałały w tym roku, dlatego kwota w tym roku nie
jest tak wysoka, jak będzie w kolejnych latach. Nie
wiemy przecież, ile będzie firm upadających. Oby
była to jak najmniejsza liczba.
(Poseł Małgorzata Niemczyk: A ile upadło?)
Liczba firm, które upadają, jest rożna w różnych
latach. Zobaczymy, jak będzie w przyszłości. Wszystkie wyliczenia macie państwo w OSR. Proszę tam
zajrzeć. Na podstawie danych Agencji Restrukturyzacji i Modernizacji Rolnictwa pokazujemy tam, jak
to wyglądało do tej pory.
Szanowni Państwo! Pomagamy polskim rolnikom. To jest kolejna ustawa, która wychodzi naprzeciw organizacjom rolniczym, polskim rolnikom, którzy od wielu, wielu lat postulowali o wprowadzenie
takich rozwiązań. Najwyższy czas, aby tę ustawę
uchwalić. Te rozwiązania były zawarte w pakiecie postulatów, o których rozmawiamy z rolnikami, z organizacjami rolniczymi od dłuższego czasu, o których
rozmawialiśmy z rolnikami protestującymi w Szczecinie. Tam tak taki zapis znalazł się w porozumieniu.
Rolnicy zgodzili się na to, aby ta ustawa weszła w życie w takim kształcie. Jest pewien opór firm skupujących towary rolne, ale to jest naturalne. Występuje
tutaj przecież pewien konflikt interesów, ale uznajemy, że te obciążenia naprawdę są minimalne.
Szanowni Państwo! Na posiedzeniu komisji przedstawiliśmy szczegóły dotyczące funkcjonowania tej
ustawy. Myślę, że ci, którzy zostali poszkodowani
w roku bieżącym, będą mogli korzystać z przepisów
tej ustawy już w październiku. W następnych latach
będzie obowiązywał normalny proces upadłościowy.

To jest normalna rzecz. Chodzi o to, żeby zabezpieczyć się przed wyłudzeniami.
Szanowni Państwo! Dobrze się stało, że debatujemy dziś nad kolejnym rozwiązaniem służącym rolnikom. Wielokrotnie na posiedzeniach komisji i parokrotnie na tej sali padły słowa, że ustawa ma obciążać polskich rolników. Nie, jest dokładnie odwrotnie. Ustawa ma im pomagać. Będą niewielkie obciążenia – jak już mówiłem – nałożone na firmy skupujące, które kupują od rolników towary rolne. Te obciążenia nie będą duże.
Szanowni Państwo! To wszystko mieści się w ogromnym pakiecie wartym 10 mld zł, który przekazujemy
na rzecz polskiego rolnictwa, aby minimalizować
skutki kryzysu, minimalizować skutki wojny. Będziemy pracować jeszcze nad tą ustawą w komisji. Zwracam się do wszystkich klubów o to, abyście państwo
tę ustawę poparli. Ona naprawdę będzie służyć polskim rolnikom. Zobaczymy, jak będzie funkcjonować.
Być może będą potrzebne zmiany. Wtedy będziemy
wracać do tej ustawy.
(Poseł Grzegorz Braun: A tak naprawdę?)
Można sobie robić żarty z polskiej wsi, śmiać się,
być niegrzecznym, krzyczeć z ław poselskich…
(Poseł Grzegorz Braun: To pan robi żarty z polskiej wsi. Pan robi cyrk, pan urządza kpinę, pan szydzi z polskiego rolnika.)
To pan urządza kpinę na każdym posiedzeniu
Sejmu, proszę pana, a nie ja. Ja prezentuję ustawę,
która ma służyć polskim rolnikom. Kulturalny człowiek słucha, jak coś się mówi, a zabiera głos, kiedy
wychodzi na mównicę. Ja pana słuchałem.
(Poseł Konrad Berkowicz: Jak się kłamie, to człowiek krzyczy po stokroć: skandal.)
Szanowni Państwo! Proszę o przyjęcie tej ustawy
po pracach komisji w trzecim czytaniu. Dziękuję
bardzo.

Wicemarszałek Ryszard Terlecki:
Dziękuję.
Zamykam dyskusję.
W związku z tym, że w czasie drugiego czytania
zgłoszono do przedłożonego projektu ustawy poprawki, proponuję, aby Sejm ponownie skierował ten projekt do Komisji Rolnictwa i Rozwoju Wsi w celu
przedstawienia sprawozdania.
Jeżeli nie usłyszę sprzeciwu, będę uważał, że Sejm
propozycję przyjął.
Sprzeciwu nie słyszę.
Przystępujemy do rozpatrzenia punktu 8. porządku dziennego: Informacja Ministra Rolnictwa i Rozwoju Wsi w sprawie sytuacji w polskim
rolnictwie.
Proszę pana ministra rolnictwa i rozwoju wsi Roberta Telusa o przedstawienie informacji.

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Minister Rolnictwa i Rozwoju Wsi
Robert Telus:
Szanowny Panie Marszałku! Szanowni Państwo
Ministrowie! Szanowna Wysoka Izbo! Szanowni Państwo Posłowie! Oczywiście jest to bardzo trudny okres
dla polskiego rolnictwa. Myślę, że jeżeli ktokolwiek
mówi inaczej, to nie mówi prawdy. Żyjemy w czasach
wojny. Takiej sytuacji nie mieliśmy od czasów II wojny światowej. Zarówno to wszystko, co dzieje się w tej
chwili za naszą wschodnią granicą, jak i to, co się
dzieje w Europie, na świecie, ta wojna gospodarczo-ekonomiczna, powoduje bardzo trudne sytuacje, jeżeli chodzi o polskie rolnictwo, ale nie tylko polskie.
Dziś tutaj, w polskim Sejmie, będę mówił o polskim rolnictwie, ale musimy pamiętać, że ta sytuacja
jest we wszystkich krajach przygranicznych. Chciałbym, żebyśmy podeszli do tego bardzo poważnie. Tak
jak powiedziałem, sytuacja ta powoduje pewne zaniepokojenie i naszą troskę o polskie rolnictwo.
Drodzy Państwo! Musimy pamiętać, że to, co się
dzieje w tej chwili w Polsce, w Europie i na świecie,
jest spowodowane przez jednego człowieka, przez Putina. Z taką sytuacją mierzymy się wszyscy, żeby
pomóc. Proszę państwa również o powagę, jeżeli chodzi o temat polskiego rolnictwa. Oczywiście zaczynam od tego, że również proszę państwa o rozwagę
w różnych tweetach, bo każdy tweet nieprzemyślany,
każdy fake news powoduje, że naprawdę gramy w narracji putinowskiej, a nie w naszej polskiej i nie służy
to na pewno polskiemu rolnictwu. Również dzisiaj
gdy słuchałem wypowiedzi kilku posłów tu, na mównicy, to jestem przekonany, że Putin się z tego cieszy.
Dlatego że powinniśmy mówić bardzo poważnie. Żebyśmy wszyscy, zwracam się tutaj do koleżanek i kolegów od lewa do prawa, na ten temat rozmawiali
poważnie. Z szacunku dla polskiego rolnika,z szacunku dla tej sytuacji i z szacunku dla tych, którzy
walczą i z tą sytuacją, ale również walczą za naszą
wschodnią granicą.
Jak wiecie, drodzy państwo, 15 kwietnia podjęliśmy bardzo daleko idące decyzje. Zamknięcie wschodniej granicy z Ukrainą było odważną decyzją, może
czasami kontrowersyjną. Dlaczego? Dlatego że za
wschodnią granicą mamy wojnę. Mamy Unię Europejską, która nie widzi problemu, bo to przecież Unia
Europejska zwolniła Ukrainę z cła. To ona podejmowała decyzję i nie widziała, że jest problem.
(Poseł Krzysztof Gadowski: Gdzie komisarz?)
Podejmując tę decyzję, wiedzieliśmy, że to jest, tak
jak powiedziałem, decyzja trudna, ale konieczna. Konieczna w obronie polskiego rolnictwa, konieczna
w obronie polskiego rynku, konieczna w obronie Polski.
Pamiętam moment, kiedy ogłosiliśmy tę decyzję. Dziennikarze, polscy dziennikarze, albo mówiący polskim
językiem, pierwsze, co zrobili, to zaczęli nas i mnie atakować: Łamiecie prawo unijne, łamiecie prawo Komisji
Europejskiej. Jak możecie łamać prawo?
(Poseł Krzysztof Gadowski: Gdzie komisarz?)

75

Ja wtedy bardzo mocno powiedziałem, że dla nas
interes polskiego rolnictwa jest ważniejszy niż zapisy
niektórych ustaw czy rozporządzeń Komisji Europejskiej. Ta decyzja, ale także kilka decyzji następnych
– mam na myśli zbudowanie koalicji pięciu państw
przygranicznych i przez pana premiera na płaszczyźnie premierów, jak również na płaszczyźnie rolniczej
udało mi się zbudować koalicję z ministrami przygranicznymi – to spowodowało, że Unia Europejska zobaczyła tak naprawdę, że jest problem. To spowodowało, że Komisja Europejska zaczęła z nami rozmawiać. Rozmowy były trudne. Państwo pytają, gdzie
jest komisarz Wojciechowski. Drodzy państwo, gdyby
nie pomoc komisarza Wojciechowskiego, to dziś nie
bylibyśmy w tej sytuacji, w której jesteśmy. (Oklaski)
(Głos z sali: Brawo!)
(Poseł Borys Budka: To na pewno.)
(Poseł Jakub Rutnicki: Brawo. Samokrytyka
ważna.)
To właśnie komisarz Wojciechowski spowodował,
że komisarz Dombrovskis, który odpowiada za handel, usiadł z nami do stołu, z nami rozmawiał. Oczywiście możecie się śmiać. Jak mówię, niejednokrotnie
możecie robić z tego kpinę, ale tak naprawdę robicie
kpinę nie z ministra rolnictwa Telusa czy nawet
z pana komisarza, tylko w ten sposób robicie kpinę
z polskiego rolnika.
(Głos z sali: Nie, to wy robicie.)
Wy myślicie, że polski rolnik jest na tyle nieuświadomiony, że te wasze śmiechy, które w tej chwili są,
i występowanie ze świnkami różowymi, z maskotkami na mównicy, że polski rolnik to traktuje poważnie.
Polski rolnik widzi, że to jest kpina z polskiego rolnika. Wy, którzy niejednokrotnie zwijaliście polskie
rolnictwo, wy, którzy zwijaliście Polskę powiatową,
dzisiaj próbujecie kpić i to jest bolesne. I myślę, że
Polacy, rolnicy wam tego nie zapomną.
Następna sytuacja była taka, że to właśnie Komisja Europejska po tych naszych decyzjach spowodowała, wydała rozporządzenie, które działa od 2 maja,
że cztery zboża jadą tak naprawdę tym pięknie nazwanym korytarzem solidarnościowym. Do tej pory
ten korytarz solidarnościowy w ogóle nie działał. Nie
było narzędzi. Komisja Europejska nie zbudowała
narzędzi.
(Poseł Krzysztof Gadowski: A gdzie Polska była?)
I Komisja Europejska dopiero po naszej decyzji…
Właśnie tu była Polska. Tu była Polska. Polska, która stanęła na wysokości zadania. Polska, która zamknęła granicę. Polska, która podejmowała bardzo
ważne decyzje. Po to, żeby pomóc polskiemu rolnikowi. (Oklaski)
(Głos z sali: Brawo!)
(Głos z sali: Gdzie wasi europosłowie byli?)
Ja jeszcze raz proszę państwa o to, żebyśmy nie
budowali narracji politycznej, partyjnej na fake newsach. Żebyśmy nie budowali narracji politycznej, swojej partyjnej, na krzywdzie polskiego rolnika. Bardzo
często widzę w eterze medialnym podawaną infor-

76

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Minister Rolnictwa i Rozwoju Wsi
Robert Telus
mację, że Polska w tej chwili więcej importuje, niż
eksportuje. To jest kłamstwo.
(Poseł Jakub Rutnicki: Polska świnia to rarytas.)
Chcemy powiedzieć jasno, że my budujemy po raz
kolejny historię, dlatego że w 2022 r., drodzy państwo
– i tu mówię do tych wszystkich, którzy próbują robić straszliwą politykę na kłamstwach – eksport
wynosił 47,6 mld euro, a import – 32,1 mld euro. To
jest kolejna historyczna chwila, kolejny historyczny
rekord. Import do eksportu – jeżeli chodzi o saldo
– 15,5 mld euro.
(Poseł Marcin Kierwiński: Świetnie jest.)
Tego nie było nigdy. To jest budowa. Jeżeli ktoś
próbuje budować narrację na fake newsach, po raz
kolejny szkodzi polskiemu rolnikowi.
Oczywiście sprawa Ukrainy i sprawa napływu
towarów z Ukrainy – tak, prawda, wpłynęło do Polski
3,7 mld t zboża.
(Głos z sali: Miliona.)
Miliona, przepraszam, miliona ton zboża, oczywiście przez granicę wschodnią. Znowu kolejny fake
news – niekontrolowany napływ. Drodzy państwo,
każde zboże, które wpływa, a szczególnie w ostatnim okresie, jest badane. W tej chwili jedzie tranzytem. Jest badane i jest kontrolowane. Nie kłamcie
i nie straszcie ludzi robakami, jak to jedna pani
poseł mówiła…
(Poseł Jakub Rutnicki: A te 4 mln to co?)
…że może Polacy jedzą chleb z mąki z robakami.
To jest kłamstwo, to jest straszenie Polaków. Mało
tego. To jest szkodzenie polskiemu rolnikowi, dlatego
że was, drodzy państwo, i waszych fake newsów słuchają również ludzie za granicą. To jest właśnie nieroztropne. To jest nieroztropne. Proszę was o to,
o wielką roztropność.
Panie Przewodniczący, Panie Prezesie Kosiniak-Kamysz! Proszę pana, już niejednokrotnie to mówiłem. Pana tweet zrobił wiele zamieszania. Pisząc
o tym, że wpłynęło bardzo dużo miodu, i jeszcze tam
było podane chyba: technicznego miodu… Błagam
pana, żeby takich rzeczy nie robić. Teraz fakty, nie
fake newsy, które podaliśmy. Miodu z Ukrainy w 2001 r.
wpłynęło 17 tys. t, a w 2002 r. – 10 tys., ponad 10 tys.,
10,7 tys. t miodu, o 37% mniej, drodzy państwo.
Wpłynęło mniej. Po co takie rzeczy? Jeżeli blokujemy
miód z Ukrainy… To mówi branża, nie my. Bo my,
politycy – możecie powiedzieć, że kłamiemy, może
nakręcamy. Branża mówi, że w ten sposób zaszkodziliście. Na tej bazie, panie przewodniczący, niektóre organizacje robiły protesty dotyczące tego, że miód
zalewa… No nie. Po prostu jeżeli nie mamy informacji, proszę zadzwonić do mnie czy do resortu. My podamy informację. Krytykujmy się, bo na tym rzecz
polega, żebyśmy się krytykowali, ale nie okłamujmy
polskiego rolnika, bo to jest błędem. (Oklaski)
(Głos z sali: Brawo!)

Oczywiście, jeżeli chodzi o owoce mrożone… Są
pewne problemy. Żeby było jasne, my nie mówimy, że
jest wszystko idealnie. Tak, owoców miękkich wpłynęło do Polski więcej. Mamy w tej chwili owoce miękkie w magazynach, tzn. w chłodniach, bo one już nie
są miękkie, ale są zamrożone. Mówimy tu o owocach.
Myślę, że pan poseł Maliszewski powie o owocach
jagodowych. Mówimy o owocach jagodowych miękkich. Tak, wpłynęło tego więcej o 21%. Czy tak dużo?
Nie, ale musimy patrzeć do przodu. Dlatego, drodzy
państwo, walcząc w Unii Europejskiej… Chodzi o to,
żebyście wiedzieli. Myślę, że pan poseł Siekierski,
który pracował w Unii Europejskiej jako europoseł,
wie o tym, że tam negocjacje nie są łatwe. Ostatnio
miałem negocjacje i z rolnikami, i ze związkami rolniczymi, i z Unią Europejską. Powiem wam szczerze:
najtrudniejsza jest dyskusja z Unią Europejską. Najtrudniejsze są negocjacje z Unią.
(Poseł Piotr Kaleta: Z Borysem.)
Z Borysem? Nie, nie wiem.
Dla mnie najtrudniejsze były z Unią Europejską.
Naprawdę trzeba negocjować, tam trzeba walczyć
o nasze sprawy. My walczyliśmy, my pokazaliśmy, że
jesteśmy stanowczy i walczymy o nasze sprawy, i to
nam się udało, drodzy państwo. I to jest nasz sukces,
to, że Unia Europejska zauważyła ten problem i wprowadziła korytarz solidarnościowy, narzędzia do tego
korytarza. To jest nasz sukces.
Drodzy Państwo! Jeszcze jedna rzecz. My wiemy
o tym, że te narzędzia musimy zbudować również na
przyszłość, nie tylko na dzisiaj, bo sprawa produktów
z Ukrainy jutro się nie skończy, nawet jakby wojna
jutro się skończyła. Jest tutaj potrzeba współpracy
i budowy tych narzędzi z Unią Europejską, nie tylko
w Polsce, ale także w Unii Europejskiej. Dlatego proszę was również o to. Po raz kolejny was proszę. Macie swoich kolegów, Kalinowskich i innych, którzy są
europosłami.
(Poseł Jakub Rutnicki: Macie swojego komisarza.)
Zbudujmy razem koalicję dla polskiego rolnictwa
w Unii Europejskiej, naszą koalicję, polską koalicję.
(Oklaski)
(Głos z sali: Brawo!)
Tak jak zbudowaliśmy koalicję ponad podziałami
politycznymi w pięciu krajach. Bo przecież to nie jest
tak, że tam rządzą tylko prawicowe ugrupowania.
Zbudowaliśmy dla naszego rolnictwa w tych pięciu
krajach koalicję. Proszę was o to samo tutaj: nie fake
newsami. Oczywiście krytykujmy się, ale nie fake
newsami, tylko prawdziwymi informacjami. Jeżeli
robimy coś złego… Nie jestem idealny, nie jesteśmy
idealni, wiem o tym. Popełniamy błędy, wiem o tym.
Ale rozmawiajmy o błędach, a nie o tym, żeby krytykować i szkodzić polskiemu rolnikowi, bo temu jesteśmy naprawdę przeciwni.
Kontrole. Bardzo często było mówione, że jest za
mało kontroli. Drodzy państwo, odkąd zostałem ministrem, zdecydowałem, że każdy produkt, który
wpływa do Polski, każdy produkt spożywczy jest kontrolowany. Przeprowadziliśmy już 17,5 tys. kontroli,

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Minister Rolnictwa i Rozwoju Wsi
Robert Telus
a mówimy tylko o Głównym Inspektoracie Weterynarii i IJHARS-ie. 17,5 tys. kontroli. Drodzy państwo, jeszcze PIORiN. To są prowadzone kontrole.
Dlaczego tak robimy? Dlatego że wiemy, że bezpieczeństwo Polaków jest dla nas najważniejsze. I będziemy to robić. (Oklaski)
(Głos z sali: Brawo!)
Tutaj któryś z posłów wyszedł – miliony zboża
technicznego… Drodzy państwo, kolejny fake news
i kolejne szkodzenie. Tak, wpłynęło ok. 100 tys. t zboża technicznego. Nie miliony. Ok. 100 tys. t. W tej
chwili to całe zboże jest kontrolowane, nawet w tych
firmach, które je sprowadziły. Zarządziłem, żeby nasze służby, nasze inspekcje już w tych firmach też
kontrolowały. Na granicy też były kontrole. Tak że
będziemy kontrolować, będziemy pilnować. Bo to jest
bezpieczeństwo Polaków i to jest nasz obowiązek, my
to robimy.
(Poseł Marcin Kierwiński: A dlaczego nie kontrolowaliście, panie ministrze? Dlaczego?)
Panie pośle, błagam, przed chwilą mówiłem,
przed chwilą o tym mówiłem. Było kontrolowane.
(Głos z sali: Panie pośle, pan się nie zna…)
(Poseł Marcin Kierwiński: Kiedy? 3 miesiące temu
było?)
Nie ma takiej możliwości…
(Poseł Marcin Kierwiński: 3 miesiące temu było?)
Panie pośle, błagam pana o jedno: rozsądek. Szkodzi pan polskiemu rolnikowi. Szkodzi pan polskiemu
rolnikowi. (Dzwonek)
Panie marszałku, czy mogę przedłużyć?

Wicemarszałek Ryszard Terlecki:
Tak.

Minister Rolnictwa i Rozwoju Wsi
Robert Telus:
Dziękuję bardzo.
I teraz oczywiście nasza pomoc, bo o tym też musimy powiedzieć. Drodzy państwo, ok. 10 mld zł
z budżetu państwa. Tak, macie rację, to są nasze
pieniądze, naszych podatników. Ale my, drodzy państwo, potrafimy zgromadzić pieniądze podatników i pomóc rolnikowi. (Oklaski) My nie dajemy tych środków ukraść mafii, tylko dajemy je polskiemu rolnikowi. To jest między nami różnica. (Oklaski)
(Poseł Jakub Rutnicki: NCBiR.)
I oczywiście nie mówimy, że nie wiemy, gdzie jest
przycisk od obniżania cen. My nie mówimy, że nie wiemy, gdzie są pieniądze zakopane. My nie mówimy, jak
mówił minister finansów, że nie ma pieniędzy. My
wiemy, że są takie momenty w życiu, jak teraz wojna,

77

że musimy być z Polakami, musimy być z polskimi
rolnikami. I będziemy z polskimi rolnikami. (Oklaski)
(Głos z sali: Brawo!)
(Poseł Marcin Kierwiński: To ile pan wywiózł tego
ukraińskiego zboża?)
(Głos z sali: Niech żyje polska wieś!)
Drodzy Państwo! Pomoc – 2200 zł do 1 ha pszenicy. Czy kiedykolwiek słyszeliście o takiej pomocy?
Czy kiedykolwiek słyszeliście o pomocy, żeby 10 mld
przeznaczyć na polską wieś w jednym roku?
(Poseł Joanna Borowiak: Kazali się ubzepieczać.)
Ja pamiętam pomoc. Susza, ogłoszona wielka
susza.
(Głos z sali: Susza po suszy.)
Który to był rok? 2014, 2015. I pomoc polskiemu
rolnikowi była ogłaszana bardzo mocno. Ile? Ile, panie ministrze Sawicki?
(Głos z sali: 400 mln.)
400 mln zł. A my – 10 mld. Taka jest różnica między nami. (Oklaski)
Drodzy Państwo! Dopłata nie tylko do pszenicy,
ale i do kukurydzy, do wszystkich zbóż, bo to obiecaliśmy polskim rolnikom, że będziemy pomagać
wszystkim. (Oklaski)
(Głos z sali: Brawo!)
I nie tylko tak, drodzy państwo, jak Unia nam
pozwala, jak tu pani poseł powiedziała: miał być
zwrot akcyzy i nie ma. Nad ustawą dzisiaj będziemy
głosować. 2 zł zwrotu akcyzy.
(Poseł Zbigniew Babalski: Zobaczymy, jak zagłosujecie.)
I to jest więcej niż Unia pozwala, bo wiemy, że
trzeba pomóc polskiemu rolnikowi w takiej trudnej
sytuacji.
I dopłata, drodzy państwo, do nawozów. Jesteśmy
jedynym krajem w Europie, który po raz drugi dopłaca polskiemu rolnikowi do ceny nawozu, bo wiemy, że sytuacja jest trudna, bo wiemy, że jeżeli chodzi
o opłacalność rolnictwa, jest w tej chwili bardzo do
tyłu. Ile, drodzy państwo? 4700 mln przeznaczyliśmy
na pomoc w przypadku dopłaty do nawozów.
(Głos z sali: Szkoda, że teraz.)
I to jest właśnie to, drodzy państwo, że my jesteśmy w tych trudnych momentach z polskim rolnikiem. (Oklaski) Już nie mówię o silosach, dopłacie do
silosów, budowie silosów bez pozwolenia na budowę.
To są wszystko ułatwienia. Ale dzisiaj słuchałem
was, drodzy państwo, kiedy wychodziliście i krytykowaliście Fundusz Ochrony Rolników, fundusz
gwarancyjny dla rolników, fundusz, który PSL niejednokrotnie obiecywał, fundusz, o którym PSL wie,
że jest dobrym funduszem. Dzisiaj wychodzicie i krytykujące taki fundusz. Któryś z panów posłów zapytał: Gdzie są ci oszukani? To proszę przyjechać
na wieś.
(Głos z sali: To wy oszukaliście wszystkich.)
Bo nie byliście na wsi. Wy dopiero teraz zauważyliście, że jest polska wieś. Dopiero teraz zauważyliście, że jest polska wieś na Twitterze, atakując.
(Oklaski) Przyjedźcie na polską wieś. Zapraszam

78

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Minister Rolnictwa i Rozwoju Wsi
Robert Telus
was. I zobaczycie, jak wielu rolników jest przez firmy
oszukiwanych. (Oklaski) Ten fundusz gwarancyjny
pomoże polskiemu rolnikowi. Jeżeli ktoś z was krytykuje fundusz dla polskiego rolnika, który ktoś tutaj
nazwał podatkiem, to po prostu mam nadzieję, że
rolnicy tego słuchają. I mam nadzieję, że rolnicy was
za to ocenią w wyborach. Dziękuję bardzo. (Oklaski)
(Głos z sali: Brawo!)

Wicemarszałek Ryszard Terlecki:
Dziękuję, panie ministrze.
Sejm ustalił, że w dyskusji nad tym punktem porządku dziennego wysłucha 5-minutowych oświadczeń w imieniu klubów i 3-minutowych oświadczeń
w imieniu kół.
Otwieram dyskusję.
Jako pierwsza głos zabierze pani poseł Teresa
Pamuła, Prawo i Sprawiedliwość.

Poseł Teresa Pamuła:
Panie Marszałku! Panie Ministrze! Pani Minister!
Wysoka Izbo! Przypadł mi w udziale zaszczyt przedstawienia stanowiska klubu Prawo i Sprawiedliwość
w punkcie: Informacja Ministra Rolnictwa i Rozwoju
Wsi w sprawie sytuacji w polskim rolnictwie.
Rosnące ceny surowców na świecie, wojna Rosji
przeciwko Ukrainie i działania osłabiające zdolność
Ukrainy do eksportu produktów rolno-spożywczych
sprawiają, że pogłębia się światowy kryzys żywnościowy. Niedobór żywności staje się coraz większym problemem milionów ludzi, szczególnie w Afryce i w Azji,
a zwłaszcza w krajach dotkniętych głodem. Unia
Europejska, pomagając Ukrainie eksportować zboże,
ustanowiła alternatywne lądowe trasy zwane korytarzami solidarnościowymi. Jedną z takich tras stała się właśnie Polska.
Specyfika działalności rolniczej powoduje, że nie
jest ona oparta tylko na czystym rachunku ekonomicznym. Wynik gospodarczy jest uzależniony nie
tylko od ryzyka wynikającego ze zmienności rynku,
ale także znacznie poważniejszych zagrożeń wynikających z niemożliwych do zapobieżenia im czynników
naturalnych, zjawisk atmosferycznych i biologicznych. Ale wpływ na to ma gospodarka światowa,
mają konflikty zbrojne. Imperialistyczna polityka
Rosji wypędziła Ukraińców z domów, ale zmobilizowała demokratyczny świat do przeciwstawiania się
agresji i zapędom Putina. To, że Putin poczuł się
mocny, było następstwem polityki prowadzonej przez
Angelę Merkel i posłusznego wykonawcę Donalda
Tuska. To, że polscy rolnicy muszą teraz protestować, jest także efektem nieodpowiedzialnej polityki
prowadzonej przez rządy SLD–PSL i PSL–PO.
(Poseł Borys Budka: 8 lat rządzicie.)

Sprzedaż zakładów przetwórczych, podpisywanie
nieodpowiedzialnych umów na gaz, budowa Nord
Stream.
(Głos z sali: 8 lat rządzicie…)
Ale rząd Prawa i Sprawiedliwości pomoże polskim
rolnikom. Już są ogłoszone nabory, jeśli chodzi o wsparcie dla rolników, którzy sprzedali pszenicę i kukurydzę
od 1 grudnia do 15 kwietnia. Na to rząd z budżetu
państwa przeznaczył 600 mln zł.
Trzeba też wspomnieć o bardzo ważnych ustawach, które poprawiły warunki życia na wsi, a więc
500+, trzynasta emerytura, czternasta emerytura,
zrównanie emerytury rolniczej z emeryturą ZUS-owską, emerytura bez przekazywania gospodarstwa
rolnego i jedna z ważniejszych ustaw, która zapobiegła wyprzedawaniu ziemi rolniczej. W tej kryzysowej
sytuacji, w jakiej aktualnie znaleźli się producenci
zbóż, rząd Prawa i Sprawiedliwości wspiera polskich
rolników. Polscy rolnicy tylko w ubiegłym roku otrzymali dopłaty do nawozów. Mogą skorzystać z 2-procentowego kredytu. Zwiększono dopłaty do paliwa.
Będą dopłaty do silosów w kwocie 60 tys. dla młodych
rolników i po 50 tys. dla pozostałych. Będzie wsparcie dla transportu zbóż z najdalszych województw
w kwocie co najmniej 200 zł. Już od 1 czerwca 2023 r.,
o czym mówił pan minister, właśnie rolnicy, którzy
ponieśli straty spowodowane przewozem zbóż z Ukrainy, będą mogli składać wnioski i ubiegać się o wsparcie w wysokości 2200 zł dopłat do 1 ha. Oferta jest
kierowana do rolników prowadzących gospodarstwa
rolne o powierzchni nie większej niż 300 ha, którzy
udokumentują sprzedaż kukurydzy, żyta, jęczmienia, owsa, pszenżyta, mieszanek zbożowych, rzepaku
lub rzepiku. Transakcja ta musi nastąpić między
15 kwietnia a 15 czerwca 2023 r., a kupującym powinien być podmiot prowadzący działalność w zakresie
obrotu, skupu, przetwórstwa zbóż lub nasion oleistych. Istotne jest, by rośliny były wymienione we
wnioskach, które składali rolnicy o dopłaty w 2022 r.
W budżecie na 2023 r. zaplanowano 67 343 mln zł,
a teraz rolnicy otrzymają jeszcze 10 mld zł. Jest to
możliwe, bo dochody budżetu państwa nie są zagrożone mimo obniżki podatku PIT do 12%, wypłaty
500+, trzynastej emerytury i czternastej emerytury.
To dzięki tym działaniom zlikwidowano biedę na wsi,
a dzieci z terenów (Dzwonek) wiejskich mogą wyjechać na wakacje, pójść do muzeum czy do kina.

Wicemarszałek Ryszard Terlecki:
Dziękuję, pani poseł.

Poseł Teresa Pamuła:
Bardzo dziękuję rządowi Prawa i Sprawiedliwości, panu premierowi, panu ministrowi rolnictwa za

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Teresa Pamuła
te wszelkie działania. (Oklaski) Nigdy nie zostawimy
rolników samych.
(Głos z sali: Prawda.)
(Głos z sali: Kwiaty, kwiaty.)
(Poseł Marta Wcisło: O prezesie nie było mowy.)

Wicemarszałek Ryszard Terlecki:
Dziękuję bardzo.
Pan poseł Borys Budka, Koalicja Obywatelska.

Poseł Borys Budka:
Panie Marszałku! Wysoka Izbo!
(Głos z sali: Rolnik.)
(Głos z sali: Taki chłop, można powiedzieć.)
Wszyscy sprzedadzą swoje zboże po naprawdę
bardzo przyzwoitych cenach, nawet jeśli uwzględnimy inflację. Kto to powiedział? Wasz guru Jarosław
Kaczyński w Kórniku w lipcu 2022 r. Ale co jeszcze
ojciec narodu opowiadał, kiedy próbował kupować
polskich rolników? To po prostu ma przejeżdżać
przez Polskę, a wszystkie te wieści o tym, że są tu
jakieś znaczące ilości zboża w mieszalni paszy, w innych miejscach, są po prostu wieściami nieprawdziwymi, ale to się ciągle głosi. To powiedział prezes
Jarosław Kaczyński.
Kiedy Donald Tusk w czerwcu ub.r. upomniał się
o polskich rolników…
(Głosy z sali: Ooo…)
(Poseł Piotr Kaleta: Ale gdzie się upomniał.)
…i mówił: chcemy wszyscy pomagać Ukrainie, to
jest bezdyskusyjna sprawa, ale trzeba to tak zorganizować, aby pomoc dla Ukrainy nie oznaczała jakichś bardzo dotkliwych strat dla polskich rolników,
to wówczas uruchomiliście całą machinę hejtu, tylko
by dyskredytować te słuszne słowa.
Chcecie rozmawiać o faktach, panie ministrze?
No to porozmawiajmy o konkretach. Opłacalność
produkcji rolnej jest najniższa od 2008 r. Ale rzeczywiście najszybciej rosną ceny produktów w polskich
sklepach. Polski rolnik traci, polski konsument traci
i nie potraficie sobie nawet z tym poradzić. Doprowadziliście do rekordowej drożyzny. Chcecie konkretów? Tak negocjowaliście budżet europejski, że Polska za waszych rządów straciła 1,5 mld zł, jeżeli
chodzi o kwestie rolnictwa. Tak, to są wasze zasługi.
Kolejna sprawa. Tutaj, wiceministrze, proszę uważać. Sprzedaż polskiej ziemi cudzoziemcom.
(Poruszenie na sali)
(Głos z sali: O Jezu…)
(Głos z sali: To jest kłamstwo!)
Fakty mówią za siebie. Wyobraźcie sobie 2015 r.
– 412 ha. To są nieruchomości rolne i leśne.
(Głos z sali: 1000 ha sprzedali.)
2022 r. – 5120 ha.

79

(Głos z sali: Hańba!)
Ale uważaj, Janusz, patrz: Niemcy.
(Poseł Jakub Rutnicki: Niemcy kupują.)
Wiesz, ile Niemcy kupili ziemi w Polsce? 1354 ha
w zeszłym roku, za waszych rządów.
(Głos z sali: Uuu…)
(Głos z sali: Hańba! Hańba!)
130 ha w 2015 r. To jest wasza polityka, jeżeli
chodzi o polskie rolnictwo.
I oczywiście to, co mieliście zrobić, jeśli chodzi
o kwestie hodowli świń. Tak, jesteście dobrzy, jeśli
chodzi o jeden aspekt: koryto dla swoich. Chodzi o te
spółki celowe, te wszystkie fundusze, o to, żebyście
tam znaleźli posady dla swoich, tak jak w przypadku
tego holdingu cukrowego itd. Tak, w tym jesteście
dobrzy. Ale wyobraźcie sobie, że o 80% od 2015 r.
spadła liczba stad świń w Polsce: 246 tys. w 2015 r.
i 56 tys. w 2023 r.
(Poseł Jakub Rutnicki: Grabarze polskiej wieprzowiny.)
W 2022 r. dziennie ubywało 36 stad świń. A wiecie, co to oznacza? To oznacza, że Polska dzisiaj stała się piątym importerem wieprzowiny w Unii Europejskiej.
(Poseł Piotr Kaleta: Odsunęliśmy PO od koryta.)
To są wasze realne osiągnięcia. Będziecie teraz
wzywać do wielkiej zgody, będziecie mówić, że najlepiej zapomnieć o tych waszych błędach. Nie, dzisiaj
ten fundusz, 10 mld zł, jest potrzebny, by naprawiać
wasze błędy. Wyciągacie z kieszeni polskich podatników, z kieszeni rolników, kolejny raz, pieniądze, żeby
załatać tę dziurę, którą sami zrobiliście. To jest wasze realne osiągnięcie, jeżeli chodzi o polskie rolnictwo. (Oklaski)
Chcecie kolejnych konkretów? Cukier. Mówimy
o cukrze?
(Głos z sali: Cukrownie sprzedaliście.)
O 3000% wzrosła wartość importu cukru do Polski. To są realne rzeczy.
(Głos z sali: Kto sprzedał cukrownie?)
I jeszcze jedno. Pan się chwali tym, że nagle uruchomiliście kontrolę. W lutym tego roku zawiesiliście
kontrolę sanitarną pociągów wielowagonowych na
granicach. To wynika z kontroli poselskiej, m.in. posła Kazimierza Plocke. To są wasze działania. Dzisiaj
minister Telus oczywiście bierze na siebie winy poprzednika. Ale jak go ukaraliście? (Dzwonek) Pan
Kowalczyk dalej jest wicepremierem.
Dlatego w imieniu klubu Koalicji Obywatelskiej
wnoszę o odrzucenie informacji ministra rolnictwa.
(Oklaski)
(Głos z sali: Brawo!)
(Wicemarszałek wyłącza mikrofon, poseł przemawia
przy wyłączonym mikrofonie, oklaski)
(Głos z sali: Kto sprzedał cukrownie?)

Wicemarszałek Ryszard Terlecki:
Pan poseł Arkadiusz Iwaniak, Lewica.

80

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Arkadiusz Iwaniak:
Panie Marszałku! Wysoka Izbo! Panowie Ministrowie! Trudno powiedzieć, panie przewodniczący,
że odrzucamy informację, bo informacji o polskim
rolnictwie nie było. Tak naprawdę była skarga na
Unię Europejską. (Oklaski) Wszyscy są winni, tylko
nikt nie dostrzega, co zrobił polski rząd w tej sprawie.
Pan minister Telus tak naprawdę nie powiedział słowa o tym, co dzieje się dzisiaj w polskim rolnictwie…
(Głos z sali: Rośnie dobrze, rośnie, zielono jest.)
…pomijając oczywiście tę kryzysową sytuację dotyczącą zboża z Ukrainy.
Chciał pan, panie ministrze, żebyśmy rozmawiali poważnie, żebyśmy z troską podeszli do polskiego
rolnictwa. Zatem błagam pana – bo pan też wielokrotnie błagał z tej mównicy – żeby pan ponownie
wyszedł na mównicę i powiedział o tym, co jest dzisiaj w polskim rolnictwie. Mówił pan o saldzie, jeśli
chodzi o eksport i import, 15 mld, ale przecież to nie
wasza zasługa. To zasługa polskich przedsiębiorców,
polskich producentów, polskich rolników, ich operatywności. To nie jest w żadnym wypadku wasza
zasługa.
(Głos z sali: A kto te rynki tworzył?)
Tak, wy dbacie o rynki. Zlikwidowaliście przy
ambasadach takie stanowiska, które dbają o to, żeby
te rynki zdobywać. Właśnie Prawo i Sprawiedliwość
to zlikwidowało.
Powiedział pan, żeby zbudować w Parlamencie
Europejskim koalicję w sprawie wsparcia polskiego
rolnictwa. Pytanie jest takie: A wykonał pan jakiś
telefon? Poprosił pan kogoś, żeby się spotkać z tymi
polskimi europarlamentarzystami i z nimi na ten
temat porozmawiać? Nie zrobił pan żadnego kroku.
Przed chwilą pan również powiedział, że kiedy
został pan ministrem, wydał pan polecenie, żeby każdy produkt wjeżdżający z Ukrainy do Polski był kontrolowany. Jednym słowem, potwierdził pan, że do
tej pory ta kontrola była taka sobie.
Powiedział pan również, że skala pomocy polskiemu rolnikowi to 10 mld, co lekko mija się z tym, co
mówił wczoraj pan komisarz Wojciechowski, bo on
mówił o 7 mld. A więc może się spotkacie w ramach
tej koalicji, którą będziecie tworzyć w Parlamencie
Europejskim, i ustalicie, jak temu rolnikowi pomagacie. Ale jeśli mówimy o skali pomocy, to pamiętajmy, że to nie jest pomoc. Próbujecie łatać dziurę,
którą wywołaliście swoją nieudolnością, i to jest tak
naprawdę skala waszych zaniedbań i waszej porażki.
Wy nie pomagacie. (Oklaski) Wy tylko próbujecie załatać dziurę po tym, co spaliliście, bo przecież te korytarze, ten transport, plomby – to wszystko można
było zrobić, a wy po prostu tego nie zrobiliście.
Zapytał pan, mówiąc o Funduszu Ochrony Rolnictwa, gdzie są ci oszuści. Ale przecież pan minister
Bartosik powiedział, że jeżeli chodzi o ten fundusz,
to on tak naprawdę załatwi sprawę kilkunastu firm,
które upadły. Przecież rolnik będzie mógł się zwrócić
o rekompensatę dopiero wtedy, kiedy firma, która go

oszukała, upadnie, co będzie trwało kilkanaście miesięcy. Upadłości na rynku rolno-spożywczym jest
kilkanaście. A więc mówienie o tym, że nagle pomagacie wszystkim rolnikom …
Chcecie pomóc wszystkim rolnikom, to, po pierwsze, zadbajcie o to, żeby truskawka grecka, która
przyjeżdża do Polski, nie była sprzedawana z zafałszowaniem kraju pochodzenia, jako polska, bo kiedy
truskawka była sprzedawana jako polska, to polskiej
truskawki jeszcze nie było. Nic z tym nie zrobiliście,
tak samo jak nie zadbaliście o rynek innych owoców
i warzyw. Przecież w zeszłym roku jako klub Lewicy
wielokrotnie o tym alarmowaliśmy. Nic w tej sprawie
nie zrobiliście. Fałszowanie kraju pochodzenia, wykorzystywanie przewagi kontraktowej – to są nagminne sprawy. 90% płatności na rynku rolno-spożywczym jest dzisiaj przeterminowane. Co w tej
sprawie zrobiliście? A tutaj generalnie chodzi o to,
żeby rolnik miał płynność finansową. Chodzi o to,
żeby mógł normalnie regulować swoje zobowiązania.
Ale jeśli ponad 30 dni czeka na swoje pieniądze – choć
jest to zapisane w stosownych ustawach – a wy nic
z tym nie robicie, to tak naprawdę nie pilnujecie jego
interesu. Dzisiejsza ustawa nie załatwia sprawy, co
udowodniliśmy przy wcześniejszych debatach, jeśli
chodzi o fundusz ochrony rolnictwa przed Prawem
i Sprawiedliwością – bo tak to się powinno nazywać.
(Dzwonek) Ten projekt ustawy powoduje, że tylko od
tych, którzy upadli, można ubiegać się o pieniądze.
Dziękuję bardzo. (Oklaski)

Wicemarszałek Ryszard Terlecki:
Pan poseł Władysław Kosiniak-Kamysz, Koalicja
Polska.

Poseł Władysław Kosiniak-Kamysz:
Panie Marszałku! Wysoka Izbo! Kilka godzin
temu w Parlamencie Europejskim odbyło się głosowanie na temat przedłużenia handlu bezcłowego
z Ukrainą na niekorzystnych dla polskich rolników
warunkach. Jak głosował PiS? Tak dużo mówiono
z tej mównicy o Unii Europejskiej, o Komisji Europejskiej. Wszyscy europosłowie PiS-u głosowali przeciwko interesowi polskiej wsi, przeciwko interesowi
polskich rolników, za przedłużeniem bezcłowego handlu z Ukrainą na warunkach niekorzystnych dla
polskiego rolnictwa. (Oklaski)
(Poseł Borys Budka: Hańba!)
To są dowody z ostatnich godzin. To jest stan polskiego rolnictwa. To stan rozpaczy, stan załamania
rolników, stan depresji i prób samobójczych. Do takiego stanu doprowadziliście polskich chłopów, gospodarzy i rolników. Doprowadziliście polskie rolnictwo do stanu likwidacji. To jest akt oskarżenia. Nie
mój – to jest akt oskarżenia tych, którzy od miesięcy
protestują. Gdyby sytuacja w rolnictwie była taka

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Władysław Kosiniak-Kamysz
dobra, to rolnicy nie staliby na granicy, nie wyjechaliby wczoraj na protesty do Szczecina, żeby walczyć
o dostęp do polskiej ziemi.
Sprzedaliście tę polską ziemię firmom zlokalizowanym na Cyprze, w Luksemburgu i w Niemczech.
Czemu KOWR nie wystąpił o prawo pierwokupu?
Dwunastokrotnie zwiększyliście sprzedaż ziemi leśnej i ornej, o czym mówił pan przewodniczący Budka. To jest dzisiejsza sytuacja na polskiej wsi. Kto
doprowadził do niekontrolowanego napływu ukraińskiego zboża? Nie słuchaliście nas 15 lipca 2022 r.,
kiedy zgłosiliśmy ustawę o wprowadzeniu systemu
kaucyjnego. Wtedy mówiliście, że nie będzie żadnego
problemu.
Pan minister mówi o kontrolach, które zaczęliście
przeprowadzać po dziesiątkach protestów rolników.
Chcę wam powiedzieć, że próbujecie też wsadzić tych
rolników do więzienia, bo tym rolnikom z Agrounii,
którzy weszli do gabinetu wojewody lubelskiego i protestowali, chcecie postawić zarzuty albo nawet już
stawiacie zarzuty.
(Poseł Jakub Rutnicki: Obrońcy wsi…)
To są obrońcy wsi. Tak traktują polskich rolników
jak kiedyś pod Piotrkowem Trybunalskim, gdy weszli do nich o godz. 6 rano.
Dlaczego nie wprowadziliście kontroli? To zniesienie ceł nie oznacza braku kontroli na granicach,
braku sprawdzania tego, co wjeżdża do Polski. Pan
mówi, że skontrolowaliście tyle i tyle, że tyle i tyle
miodu wjechało. A ilu transportów nie skontrolowaliście i ile w tym czasie wjechało? Tak samo jest z owocami miękkimi, tak samo jest z drobiem, tak samo
jest z jajkami, z innymi produktami rolno-spożywczymi. One dzisiaj zalewają polski rynek. One dzisiaj
niszczą polskie rolnictwo. To jest stan bieżący. To jest
stan informacji o polskim rolnictwie.
Młodzi rolnicy zostali przez was upokorzeni i zniechęceni. W 2010 r. było 12 tys. wniosków. W 2014 r.
było 23 tys. wniosków. W 2022 r. było 2 tys. wniosków
– to 10 razy mniej niż za naszych rządów. Dopłaty do
materiału siewnego spadają, ale najgorsza jest kwestia jednej z waszych największych obietnic, podwojenia dopłat. Pamiętam, jak pani premier Szydło
mówiła: tak, doprowadzimy do podwojenia dopłat
bezpośrednich. Jakie będą dopłaty w tym roku? Prawie dwukrotnie niższe.
(Poseł Dariusz Klimczak: Skandal!)
Dopłata w wersji bezpośredniej, podstawowej spadła ze 190 euro do 118 euro.
(Poseł Borys Budka: Skandal!)
Żeby uzyskać więcej, trzeba wypełnić ekoschematy, których nie są w stanie wypełnić nawet doradcy
rolniczy. To jest stan rolnictwa, to jest stan waszego
zaniedbania na polskiej wsi. Postawiliście polskie
rolnictwo w stan likwidacji. Bezczynność, nieudolność, bezmyślność – to są zasady, którymi niestety
kierujecie się w tych działaniach.

81

Przechodzę do kwestii upadku gospodarstw hodujących trzodę chlewną. Za naszych rządów było
138 tys. takich gospodarstw, za rządów rządzącej
dzisiaj koalicji jest ich 56 tys.
(Poseł Jakub Rutnicki: Sukces.)
Jeśli chodzi o komisarza Wojciechowskiego, to nie
zrzucajcie winy na Unię Europejską w jednym obszarze, w obszarze rolnictwa, bo za ten obszar odpowiadacie zarówno w Polsce, jak i w Unii Europejskiej.
I tu, i tam są wasi ludzie. Wojciechowski, namaszczony przez was, jest źle oceniany przez cały Europarlament. Ledwo co przeszedł egzaminy, żeby zostać
komisarzem. (Oklaski) Nie wyznaczył portów, nie
wyznaczył szlaków transportowych. Proponuje kpinę
– 100 mln euro dla pięciu krajów dotkniętych kryzysem. Potrzebne są miliardy euro, a nie miliony. To
jest ta sytuacja.
Dlaczego nie wybudowaliście portu zbożowego
w Gdańsku? Podjęliście decyzję o bezprzetargowej
budowie w lipcu ub.r. Do dzisiaj nie wykonano tej
decyzji. Dlaczego zespół do spraw monitorowania
produktów rolnych z Ukrainy ostatni raz zebrał się
w styczniu, choć największy problem był w ostatnich
miesiącach?
Przechodzę do sprawy ministra Kowalczyka i waszej doktryny, a tak naprawdę doktryny prezesa Kaczyńskiego, czyli: chłop jest pazerny, rzuci mu się
parę groszy przed wyborami, bo i tak na nas zagłosuje. Dlaczego to robicie? Dla tej doktryny, bo wierzycie tylko w to, że rzucicie parę groszy i będą na was
głosować. (Dzwonek) Wieś przejrzała na oczy, wieś
się obudziła, wieś was odwoła. (Oklaski)

Wicemarszałek Ryszard Terlecki:
Pan poseł Krzysztof Bosak, Konfederacja.
Czy jest na sali pan poseł Krzysztof Bosak?

Poseł Krzysztof Bosak:
Wysoki Sejmie! Stoimy przed trudną i przykrą
debatą, bowiem faktem jest, że PiS oszukał polskich
rolników. Polscy rolnicy, mieszkańcy wsi często głosowali zwiedzeni słusznymi hasłami. Problem jest
taki, że kiedy PiS objął władzę, zaczął realizować
zupełnie inny program. To, co się wydarzyło, jest katastrofą instytucji państwa. Otworzenie rynków,
czyli unijna decyzja, którą wspieraliście, której się
domagaliście, to jedna sprawa, natomiast odstąpienie
wszelkich instytucji państwowych od prowadzenia
kontroli, które w tym samym czasie prowadzą inne
państwa unijne, to druga sprawa.
Wpuściliście tanią konkurencję dla polskiej produkcji rolnej i spożywczej, nie wymagając spełnienia
tych samych standardów, które musi ponosić polski
rolnik, nie sprawdzając, czy spełnione zostały odpowiednie standardy, wpuszczając to bez żadnej kontroli. Obiecywaliście, że powstaną korytarze trans-

82

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Krzysztof Bosak
portowe, obiecywaliście amerykańskie zaangażowanie w budowanie silosów. Nic z tego nie wyszło. To
wszystko okazało się kłamstwem. Co więcej, wasi
najlepsi specjaliści od rolnictwa wiedzieli od samego
początku, że to są kłamstwa. I co? I nic. Pozorne
zmiany. Nowy minister przemawia ze swadą, ale pamiętamy, że przecież głosował za piątką przeciw rolnikom, tzw. piątką dla zwierząt, która miała zniszczyć polską produkcję mięsną, polskie hodowle zaorać, zmusić do wyniesienia za granicę.
A teraz w kontekście zalewu rynku produkcją
rolną z Ukrainy co mamy? Pozorne działania. Czysty PR. Rozporządzenie z 15 kwietnia podpisane
przez ministra Budę, zakazujące importu kilkunastu artykułów rolno-spożywczych. To było chyba
najkrótsze embargo na świecie. Już 2 maja przyjęto
wykonawcze rozporządzenie Komisji Europejskiej
zakazujące importu tylko czterech towarów – przypomnę: pszenica, kukurydza, rzepak i słonecznik.
To rozporządzenie obowiązuje tylko do 5 czerwca,
a więc przez 1 miesiąc. I to zostało przedstawione
jako sukces negocjacyjny. Najpierw kilkudniowe embargo, a później pseudosukces negocjacyjny polegający na wycinkowym, trwającym zaledwie miesiąc,
a więc kończącym się przed żniwami, przed zbiorami, unijnym ograniczeniu.
Zagrożony jest rynek drobiu, rynek jajek, rynek
owoców miękkich, o czym się mało mówi – maliny, truskawki – także uderza to w rynek produkcji spirytusu.
Kapitulacja w Unii Europejskiej. Tu w Polsce krytykujecie? Zawsze to samo: w Polsce co innego niż w Brukseli. A w Brukseli już zagłosowaliście za przedłużeniem
o kolejny rok bezcłowego handlu. To jest zdrada polskich rolników. Powinniście się zdecydować, czy wspieracie polskiego rolnika, czy ukraińskiego oligarchę
i międzynarodowe koncerny. (Oklaski)

Wicemarszałek Ryszard Terlecki:
Pani poseł Paulina Hennig-Kloska, Polska 2050.

Poseł Paulina Hennig-Kloska:
Panie Marszałku! Panie Ministrze! Panie i Panowie Posłowie! Spadająca opłacalność produkcji rolnej,
ginące w mgnieniu oka, można powiedzieć, całe stada trzody chlewnej, wyprzedaż ziemi obcokrajowcom
– to wszystko wasze dokonania 8 lat. Ale ja skupię się
na tym, co się dzieje w polskim rolnictwie przez ostatnie tygodnie.
Gdy 21 czerwca minister rolnictwa w rządzie Prawa i Sprawiedliwości pan Henryk Kowalczyk obiecywał rolnikom wyższe ceny za skup polskiego zboża,
cena pszenicy konsumpcyjnej w Polsce wynosiła 1730 zł

za tonę, dzisiaj to ok. 1100–1200 zł za tonę. Mam
pytanie podstawowe, panie ministrze: Czy w ministerstwie rolnictwa w ogóle zweryfikowaliście, w ogóle ustaliliście, na podstawie jakich analiz i jakich
danych minister rolnictwa składał w imieniu polskiego rządu takie obietnice polskim rolnikom? Bo to
były obietnice, które rolnikom bezpośrednio zaszkodziły. Mogli sprzedać swoje zboże drożej, ale nie
sprzedali, bo zaufali waszemu rządowi. Dzisiaj, blisko
rok później, zboże zalega w magazynach i nikt nie
wie tak naprawdę, czy te magazyny zostaną opróżnione przed kolejnymi żniwami. Więc wy podejmujecie nerwowe decyzje, przynosicie do Sejmu niedopracowane ustawy i w gruncie rzeczy długofalowo nie
macie pomysłu, jak rozwiązać problem.
Wprowadziliście embargo. Zaraz potem ono zostało zniesione, by zostać zastąpione środkiem zapobiegawczym Unii Europejskiej. Nie dość, że złamaliście
zasady wewnętrzne, bo nie potrafiliście wynegocjować odpowiednich warunków dla polskich rolników,
to jeszcze wprowadziliście zagrożenie dla części rolników, ponieważ to embargo było dobre dla niektórych rolników, a dla innych, którzy handlują z Ukrainą od wielu lat, było szkodliwe, bo są tacy, którzy
ten obrót robią od lat, i import, i eksport, więc im
zaszkodziło.
Dopłaty. Dzisiaj chcecie skupować to zboże powyżej ceny rynkowej. A co się z nim dalej stanie? Jaką
ma pan pewność, że to zboże trafi na rynek, że ktokolwiek je kupi? Więc co? Przesuniemy problem o rok?
Zboże z Polski trzeba wywieźć. Pan też o tym mówi.
Ale co wy robicie? Wprowadzacie przepisy, które tak
naprawdę utrudniają wywóz zboża z Polski. Zblokowaliście polskie porty, bo nie pozwalacie składować
zboża w portach, tylko chcecie ładować je bezpośrednio na statki. Niech pan się zapozna z przepisami,
które wprowadziliście. Tak samo zblokowaliście część
wagonów, nie pozwalając na wagony, które są blokowane oponami, a one stanowiły 30% polskich transportów. Nawet nie wiecie, co wprowadzacie. W ten
sposób doprowadzacie do tego… Chcieliście ograniczyć napływ (Dzwonek) zboża z Ukrainy do Polski,
a w gruncie rzeczy doprowadziliście do tego, że blokujecie jego wywóz.
Składam w imieniu Koła Parlamentarnego Polska 2050…

Wicemarszałek Ryszard Terlecki:
Pani poseł Joanna Senyszyn.

Poseł Paulina Hennig-Kloska:
…wniosek o odrzucenie tej pseudoinformacji ministra rolnictwa. (Oklaski)
(Głos z sali: Ojej, jaka szkoda.)

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Joanna Senyszyn:
Wysoka Izbo! Panie Ministrze! Myślałam, że będę
miała okazję wysłuchać rzetelnej, spokojnej, wyważonej informacji ministra rolnictwa i rozwoju wsi
w sprawie sytuacji w polskim rolnictwie, a usłyszałam polityczny, kłamliwy spicz nasączony jadem i przytykami w stosunku do opozycji. Minister Telus więcej
mówił o tym, czego nie zrobiła przed laty opozycja
– nie zawsze zresztą prawdziwie – niż o tym, co zrobił
i czego nie zrobił PiS-owski rząd. A przecież rządzicie
już ósmy rok. Wciąż na wsi żyje się trudniej i gorzej
niż w mieście.
Nie usłyszeliśmy, dlaczego według wyników powszechnego spisu rolnego z 2020 r. liczba gospodarstw rolnych wciąż się zmniejsza i wynosi już tylko
1,3 mln, dlaczego średni obszar gospodarstwa rolnego to zaledwie 11 ha, a przede wszystkim dlaczego
3/4 mieszkańców wsi nie chce zajmować się rolnictwem. A nie chce, bo uważa, że poza rolnictwem znajdzie bardziej opłacalne zajęcie. I oczywiście mają
rację. Nie usłyszeliśmy, dlaczego 70% Polaków uważa, że rolnictwo zmierza w złym kierunku i co Ministerstwo Rolnictwa i Rozwoju Wsi zrobi, żeby to
zmienić. A to byłoby najciekawsze.
Najpoważniejszy problem polskiego rolnictwa,
którego nie rozwiązaliście przez 8 lat, to rosnące
koszty produkcji i niskie ceny skupu. Największy odsetek rolników uznaje swoją sytuację za jednoznacznie złą, a zaledwie 16% za dobrą.
Nie będę mówić o tym, co już podnosili moi przedmówcy z opozycji, ale kiedy słuchałam ministra Telusa i jego kolegów z PiS, przypomniał mi się wierszyk Krasickiego: Tu mi kadzą – rzekł dumnie do
swego rodzeństwa szczur, siedząc na ołtarzu podczas
nabożeństwa. I rzeczywiście tak się PiS zachowuje.
(Poseł Piotr Kaleta: Ostrożnie z wierszykami, bo
ja zaraz wejdę.)
Kadzicie sobie nawzajem. Kiedykolwiek jest wniosek o odwołanie któregoś z ministrów PiS-owskich
to mimo, że żrecie się gorzej niż psy… No dzisiaj
chcieliście odwołać z solidarnej, a właściwie teraz już
samorządnej Polski…
(Głos z sali: Suwerennej.)
Jakiej?
(Głos z sali: Suwerennej.)
A, no bo samorządna faktycznie nie jest. No więc
chcieliście przecież odwołać swoich kolegów, których
rzekomo kochacie w ramach Zjednoczonej Prawicy.
Ale tak to już właśnie z wami jest, że żeby utrzymać
się przy korycie, to zrobicie wszystko. No i tak żryjcie
sobie wobec tego to żarcie z koryta. Wszystkiego najlepszego.
(Poseł Teresa Wargocka: O Jezu, jaki język.)

Wicemarszałek Ryszard Terlecki:
Stanisław Bukowiec, Agrounia.

83

Poseł Stanisław Bukowiec:
Panie Marszałku! Wysoka Izbo! Panie Ministrze!
Polacy stają dzisiaj w obliczu kryzysu żywnościowego
na skalę, jakiej obecne pokolenie jeszcze nie doświadczyło w swoim życiu. Sytuacja w rolnictwie jest dramatyczna, ceny spadają, a rolnicy są zdesperowani.
Ceny surowców rolnych, jak i wszystkich elementów
rynku rolno-spożywczego od miesięcy są bardzo niestabilne, co uderza we wszystkich, od rolników do
konsumentów. To będzie dla Polaków trudny rok. PiS
powinien wziąć pełną odpowiedzialność za swoje rządy i zacząć wprowadzać rozwiązania, które nie będą
pogarszały i tak już nie najlepszej sytuacji w polskim
rolnictwie. W związku z powyższym apeluję do pana
ministra o poważne podejście do poniższych kwestii.
Na rynku zalegają nadwyżki produktów nadających
się do produkcji biopaliw w postaci 5 mln t zbóż i rzepaku z sezonu 2022. Brak zdjęcia tych produktów
w postaci skupu i produkcji paliw powstałych w wyniku przetworzenia produktów pochodzenia organicznego doprowadzi do ogromnego zastoju na rynku
rolno-spożywczym.
Długoterminowo potrzebne są działania i rozmowy na arenie Unii Europejskiej w zakresie utrzymania konkurencyjności naszego rolnictwa w kontekście zbliżania się Ukrainy do Unii Europejskiej. Na
przestrzeni ostatnich miesięcy obserwowaliśmy olbrzymią destabilizację cen na rynku środków produkcji rolnej. Niespotykana dotąd wielkość wzrostu
cen nawozów, paliw, energii, leków oraz innych środków do produkcji sprawia, że wszyscy z niepokojem
patrzymy na coraz trudniejszą sytuację polskich rolników. Zagraża to ciągłości produkcji i osiąganiu
opłacalności, która docelowo pozwala na odtworzenie
produkcji w przyszłości.
Obserwowany znaczący wzrost cen maszyn i urządzeń rolniczych, rosnące oprocentowanie kredytów
oraz brak stabilności dochodowej ograniczy proces
unowocześniania rolnictwa w przyszłości, w tym
szczególnie, jeśli chodzi o rolnictwo precyzyjne i nowe
technologie. Wskaźnik wzrostu cen w odniesieniu do
środków produkcji dla rolnictwa jest znacznie wyższy
od przeciętnej, co już wiosną bieżącego roku w dramatyczny sposób wpłynęło na podejmowanie decyzji
produkcyjnych przez rolników i może skutkować rozregulowaniem rynku żywnościowego w skali całego
świata w krótkim, a zapewne w średnim i długim
okresie.
Problemem dla rolników jest również sytuacja
związana z kwestią ubezpieczeń upraw i gospodarstw. Pomimo zapewnień rządu, że w budżecie są
zapisane środki na ubezpieczenia, niestety brak jest
odpowiednich i pilnych działań, które stabilizowałyby sytuację w rolnictwie, w tym dochodowość, a także chroniłyby przez zdarzeniami klęskowymi. W listopadzie 2022 r. zakończył się nabór wniosków na
unijne środki na inwestycje w przetwórstwo w ramach Krajowego Planu Odbudowy. Kiedy minister-

84

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Stanisław Bukowiec
stwo planuje uruchomienie wypłat? Trudna jest również sytuacja na rynku mleka.
Panie Ministrze! To tylko część problemów dotyczących polskich rolników. Proszę o odpowiedź, jeżeli chodzi o te zagadnienia. Dziękuję bardzo. (Oklaski)

Wicemarszałek Ryszard Terlecki:
Pan poseł Zbigniew Ajchler, poseł niezrzeszony.

Poseł Zbigniew Ajchler:
Panie Marszałku! Panie Ministrze! Koleżanki i Koledzy Posłowie! Tak się zastanawiałem, decydując się
na wystąpienie, czym zająć, czym zainteresować państwa i czego się mogę nauczyć z wypowiedzi koleżanek i kolegów posłów. Powszechnie mówi się, że najlepiej się znamy na medycynie i rolnictwie, ale to jest
powszechność. Tu są potrzebne decyzje trudne, indywidualne i szybkie.
Rozmowa czy dyskusja koleżanek i kolegów posłów – odczuwam takie indywidualne, osobiste wrażenie – odbywa się jakby nie było klimatu wojny,
jakby nie było klimatu chorób, czyli ASF-u, zaraźnej,
bardzo groźnej choroby, w wielu państwach świata
dowiedziono, ile trzeba wysiłku, żeby to zrobić… Jakby nie było klimatu giełd rolnych, które skaczą
w sposób nieprawdopodobny. Podam państwu przykład. 100 zł za warchlaka 30-kilogramowego, mówię
o trzodzie chlewnej, a teraz kosztuje 550–600 zł. Problem ryzyka, rolnicy hamują decyzję ze względu na
to, że nie wiedzą, płacąc tak wysoką cenę, czy tucznik
zwróci im poniesione koszty i nakłady.
Trzeba być Nostradamusem, żeby przewidzieć te
wszystkie zdarzenia w epidemiach, w kataklizmach,
o których mówimy. Nie mówię tutaj o pandemii, bo
to jest następna historia. Nie podejmuje się tych samych decyzji gospodarczych w ten sam sposób, chodzi o te wszystkie zjawiska, które wystąpiły naraz
w jednym czasie, jakby nie było tych zjawisk. Kto
prowadzi rolniczą działalność gospodarczą, wie, że
to jest proces powolny, a nie odbywający się: dzisiaj
decyzja, jutro wykonanie; nie ma czegoś takiego. To
jest proces powolny, czy nam się podoba, czy nie. Matka natura rządzi swoimi rzeczami.
Nie wolno kłamać to moje pierwsze poselskie,
z poprzedniej kadencji, hasło z tej trybuny. I nie wolno kłamać rolnikom. Wmówiono… Chodzi o wiele
ekip poprzednich, nie będę wymieniał politycznych
wariantów, okłamało, wpoiło rolnikom taki schemat,
że mające 11 ha gospodarstwo wyżywi rodzinę.
Tylko jak wyżywi? Każdy z nas ma wynikające
z relacji wytworzonych przez samorządy doświadczenia kontaktów z rolnikami z Niemiec, z Holandii.
Wiemy, na jakim poziomie żyją ci ludzie. To jest przepaść. 11 ha nie wyżywi żadnej rodziny w satysfakcjo-

nujący sposób. Czyja to jest wina? Systemów, w których żyją. Potężne systemowe rozwiązania negatywne – mówię tu o sprzedaży przetwórni mięsnych. Do
kogo należą dzisiaj przetwórnie mięsne? Do Chin,
Ameryki, Danii. Polskich przetwórni jest 15%. Proszę państwa, do kogo należą przetwórnie owocowo-warzywne? Heinz jest niemiecki, są przetwórnie
holenderskie itd. Olej robią Amerykanie.
(Głos z sali: Kiedy to sprzedano?)
Nie sprzedano tego w ostatnim czasie. Ten rząd
nie jest temu winny. Nie mówię, że jest niewinny, bo
jak u nas mówi się coś na temat sprawujących rządy,
to od razu świadczy o poparciu. Jak mówi się źle na
temat Unii Europejskiej – Polacy żyjących w miastach nie mają pojęcia, że tej Unii, do której myśmy
wchodzili, już nie ma – to nie znaczy… Jeśli się krytykuje Unię, to nie znaczy, że chce się z niej wyjść. To
jest nieprawda. Nie na kolanach… Jesteśmy 40-milionowym narodem. O sprawności tego rządu decyduje – odpowiadam na pytanie – liczba uchodźców,
którzy przybyli do naszego kraju.
(Głos z sali: Rządu…)
Przybyło do nas 7,5 mln ludzi, a 2,5 mln zostało.
Reszta pojechała dalej. Proszę sobie wyobrazić, jaka
to jest logistyka.
(Poseł Jakub Rutnicki: Samorząd.)
Każdego trzeba zarachować, wydać odpowiednie
dokumenty, opatrzyć medycznie, zapewnić żywność
itd., a nie było miasteczek uchodźczych, bo Polacy
pokazali, na co ich stać, i uchronili tych ludzi przed
takimi męczarniami.
Proszę państwa, trzeba stworzyć we wszystkich
gospodarstwach rolnych w Polsce, u rolników magazyny na zboże. Rolnicy to najpewniejsi płatnicy,
najwięcej z nich spłaca kredyty. W związku z tym
trzeba uruchomić magazyny u rolników. Na pewno
wielu z nich zrezygnuje z odpłatności związanych
z samymi procesami magazynowymi – chodzi o przyjęcie, wydanie, wentylację i czyszczenie zbóż. Będą
mieli pieniążki na odnowienie systemu technologicznego. Nie jesteśmy tak bogaci jak Niemcy. Jako
polscy rolnicy ledwo mamy pieniążki na rozpoczęcie
i zakończenie procesu technologicznego. Nie mamy
pieniążków, żeby kupić zboże, zahandlować czy zrobić coś innego.
Nadchodzi nowoczesne rolnictwo. W innych państwach zatrudnionych w rolnictwie jest od 2% do 10%
społeczeństwa. W Polsce jest to ok. 15%. Czy nam się
podoba, czy nie, mechanizacja wymusi… Młode pokolenie nie chce pracować w rolnictwie, bo w Polsce
na temat zysków w rolnictwie w ogóle się nie mówi.
Czy mamy tylko czekać na wyrównanie kosztów, które ponieśliśmy? W żadnym zawodzie czegoś takiego
nie ma.
Na koniec powiem jedną rzecz. Mam 45 lat doświadczenia zawodowego. Wyciągałem z największej
biedy firmy, które dzisiaj są championami Polski rolniczej. Powiem tak: nie było w historii naszego kraju
rządu, który by wprowadził takie wysokie dopłaty
– nie mówię o pomocy – jakie są obecnie. (Oklaski)

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Zbigniew Ajchler
Nie było takiego rządu i każdy z nas, każdy z was,
koleżanki i koledzy (Dzwonek), wie, że tak jest. Nie
było takiego rządu. Nie wieszajmy na tym rządzie
psów, nie powtarzajmy kalumnii dotyczących tych
zdarzeń, na które nie mamy wpływu. Jeśli chodzi
o trzodę chlewną, pod względem genetyki świat nam
uciekł. Genetyczne zmiany nie dzieją się z roku na
rok. Mamy przestarzałe, nienowoczesne stada trzody
chlewnej. Na całym świecie zmniejsza się liczba rolników, a zwiększania wielkość populacji przypadającej na jednego farmera. To jest normalny proces.
Dziękuję bardzo. (Oklaski)

Wicemarszałek Ryszard Terlecki:
Dziękuję, panie pośle. Wyczerpał pan czas.
Pan poseł Paweł Szramka, również poseł niezależny.

Poseł Paweł Szramka:
Panie Marszałku! Wysoka Izbo! Nie chciałem zabierać głosu, ale zmotywował mnie do tego poseł niezrzeszony Ajchler, który twierdził, że opozycja zabiera głos w taki sposób, jakby nie widziała, że za naszą
granicą jest wojna. Otóż, szanowni państwo, właśnie
opozycja to wie. To opozycja składała właściwe ustawy, żeby pomóc rolnikom. Rolnicy od wielu miesięcy
apelują o tę pomoc, ale wydaje się, że dla rządzących
ten głos nie jest słyszalny. (Oklaski) Rolnicy zawiedli
się na rządzących i miejmy nadzieję, że rolnicy doprowadzą do tego, że ci rządzący już rządzić nie będą.
(Oklaski)
(Głos z sali: Brawo, Paweł!)

Wicemarszałek Ryszard Terlecki:
Przystępujemy do pytań.
Zamykam listę zgłoszonych do pytań.
Wyznaczam czas pytania na pół minuty.
Jako pierwszy pan poseł Janusz Kowalski, Prawo
i Sprawiedliwości.
(Poseł Jakub Rutnicki: Ale minister to do ław ministerialnych, a nie do pytań.)

Poseł Janusz Kowalski:
Panie Marszałku! Wysoka Izbo! Dzisiaj ze strony
pana posła Stefana Krajewskiego padło bardzo ważne pytanie dotyczące biokomponentów. Chcę powiedzieć, że rzeczywiście w projekcie ustawy Ministerstwa Rolnictwa i Rozwoju Wsi, która w tej chwili jest
procedowana, zwiększamy udział biokomponentów
i wprowadzamy europejski standard benzyny E10.

85

Objętość biokomponentów w benzynie będzie wynosiła już nie 5%, ale 10%. To przyniesie oczywisty zysk
polskim rolnikom. Pół miliona ton zbóż, przede
wszystkim kukurydzy (Dzwonek), 200 tys. bioetanolu… To zrobimy. (Oklaski)

Wicemarszałek Ryszard Terlecki:
Pani poseł Marta Wcisło, Koalicja Obywatelska.

Poseł Marta Wcisło:
Panie Marszałku! Wysoka Izbo! Panie Ministrze!
Obwinia pan o wszystko Unię Europejską i opozycję.
Tymczasem przez 8 lat waszych rządów w Polsce zlikwidowano 120 tys. gospodarstw rolnych, a liczba
stad świń zmniejszyła się z 250 tys. do 50 tys. Proszę
odpowiedzieć, dlaczego tak się stało. Proszępowiedzieć także, gdzie dziś rolnicy mogą sprzedać zboże.
(Dzwonek) Rolnicy z Lubelszczyzny są zakorkowani
zbożem i mimo dopłat nie wiedzą, gdzie je sprzedać.
(Oklaski)

Wicemarszałek Ryszard Terlecki:
Pan poseł Tadeusz Tomaszewski, Lewica.

Poseł Tadeusz Tomaszewski:
Panie Marszałku! Wysoki Sejmie! Dzisiejsza debata jest efektem stanu polskiego rolnictwa. Pan poseł Telus nie byłby ministrem rolnictwa, gdyby nie
było kryzysu w rolnictwie. Pan przyszedł gasić ten
kryzys i życzymy panu dobrze, bo życzymy dobrze
polskiej wsi.
Szanowny Panie Ministrze! Chciałbym zapytać
o te dopłaty do zboża. Gdzie polscy rolnicy, ci z Wielkopolski, ci z powiatu gnieźnieńskiego, mają sprzedać to zboże z dopłatami? Niech pan (Dzwonek) da
rolnikom tę receptę. Dziękuję. (Oklaski)

Wicemarszałek Ryszard Terlecki:
Pan poseł Mieczysław Kasprzak, Koalicja Polska.

Poseł Mieczysław Kasprzak:
Panie Ministrze! Naszych rad nie musieliście słuchać, ale celnicy na bieżąco informowali was o tym,
co dzieje się na polskich granicach. Nie reagowaliście
na to, jak towary napływały bez kontroli. Dlaczego
dopuściliście do tego, aby oligarchowie niszczyli polskie rolnictwo? Co dalej zamierzacie robić z polskim
rolnictwem? Komisarz Wojciechowski wczoraj wprost

86

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Mieczysław Kasprzak
powiedział, że cały czas czekał na sygnał od polskiego rządu, nie podejmował żadnych działań. Powiedział to wczoraj w komisji. (Oklaski) Wyście (Dzwonek) pół roku przespali.
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Wicemarszałek Ryszard Terlecki:
Pan poseł Grzegorz Braun, Konfederacja.

Poseł Grzegorz Braun:
30 sekund na pytanie – karykatura debaty.
Chciałem już od dawna zapytać pana ministra, kto
kręci interesem gazowania zwierząt w Polsce. Jak pan
odpowie na to pytanie, to może pan magicznym sposobem zlikwiduje i ptasią grypę, i ASF za jednym zamachem. Kto kręci gazowaniem? Kto sprzedaje gaz,
jak wiadomo, droższy, kiedy trzeba dusić zwierzątka,
tańszy, kiedy służy bardziej konwencjonalnym celom?
Kto tym kręci? Może np. jacyś (Dzwonek) starsi i mądrzejsi, panie ministrze? (Oklaski)

Wicemarszałek Ryszard Terlecki:
Pan poseł Mirosław Suchoń, Polska 2050.

Poseł Mirosław Suchoń:
Bardzo dziękuję.
Panie Marszałku! Panie Ministrze! Wysoka Izbo!
Panie ministrze, pan swoją informację powinien zacząć od przeprosin za to, że pański kolega nakłaniał
rolników do tego, żeby trzymali zboże, nie sprzedawali go za dobrą cenę, i za premiera Morawieckiego, który w lipcu mówił, że wszystko będzie dobrze, że wszystko będzie przypilnowane. Nie było.
Dlaczego pan nie chce przeprosić polskich rolników,
polskiej wsi, którą oszukaliście (Dzwonek) w czasie
tego kryzysu?

Wicemarszałek Ryszard Terlecki:
Poseł Joanna Senyszyn, Lewica.

Poseł Joanna Senyszyn:
Kiedy usłyszymy rzetelną informację o sytuacji
w rolnictwie? Czy dopiero po wyborach, kiedy zmienimy ten nieudolny rząd? Przecież tylko właściwa
diagnoza jest warunkiem zmian. Dziś jej nie było.

Żeby rozwiać wątpliwości: pisałam doktorat z ekonomiki rolnictwa na temat ekonomicznej efektywności tuczu trzody chlewnej.
(Głos z sali: Ooo…)
Dlatego znam się na świniach (Wesołość na sali)
i właśnie dlatego nie dziwi mnie zachowanie choćby
wicemarszałka Terleckiego czy innych PiS-owców.
Dziękuję. (Oklaski)
(Głos z sali: Brawo!)

Wicemarszałek Ryszard Terlecki:
Pan poseł Dariusz Bąk, Prawo i Sprawiedliwość.
Nie ma pana posła.
Pani poseł Anna Wojciechowska, Koalicja Obywatelska.
(Poseł Marta Wcisło: Jest w komisji, już idzie.)
Pan poseł Jan Szopiński, Lewica.

Poseł Jan Szopiński:
Panie Marszałku! Panie Ministrze! Wysoka Izbo!
Stan polskiego rolnictwa to zasługa komisarza Wojciechowskiego – tak pan dzisiaj powiedział, panie
ministrze. Zgadzam się z panem ministrem. Zresztą,
jak się wydaje, z panem ministrem zgadza się również jeden z pańskich zastępców, który powiedział
tak: W tej chwili buduje swój wizerunek jako Janusz
nic nie mogę Wojciechowski. Brak aktywności pana
Wojciechowskiego. Nie potrafię wykazać efektów jego
pracy. Gdyby miał honor, toby podał się do dymisji.
Dziękuję. (Oklaski)

Wicemarszałek Ryszard Terlecki:
Pan poseł Andrzej Grzyb, Koalicja Polska.

Poseł Andrzej Grzyb:
Panie Marszałku! Panie Ministrze! 10 mld na pomoc robi wrażenie, ale trzeba też pamiętać, że polskie
rolnictwo nie otrzymało 35 mld z budżetu, ponieważ
co roku od 2016 r. było o 5–7 mld mniej nakładów
z krajowego budżetu. Cena oleju napędowego wzrosła
o 1,84 zł w ciągu zeszłego roku. W związku z tym
rolnicy zapłacili 3,5 mld zł więcej za olej napędowy
dla rolnictwa. A więc pańska pomoc jest jak najbardziej uzasadniona, ale jest za niska w stosunku do
tego, co rolnictwo straciło. (Oklaski)

Wicemarszałek Ryszard Terlecki:
Pan poseł Michał Gramatyka, Polska 2050.

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Michał Gramatyka:
Panie Marszałku! Panie Ministrze! Wysoka Izbo!
Minister cyfryzacji w 2020 r. zapowiadał pochód nowych technologii na polską wieś. Miały być banki
danych o produkcji rolnej, big data, przetwarzanie
tych danych, miała być analiza zdjęć satelitarnych
do szacowania strat po suszach, miał być wspólny
rejestr zwierząt hodowlanych, miała być sztuczna
inteligencja w produkcji i przetwórstwie drobiu. Co
z tego zostało zrealizowane przez ostatnie 3 lata? Na
jakim etapie realizacji (Dzwonek) są pozostałe zapowiadane wtedy projekty? (Oklaski)

Wicemarszałek Ryszard Terlecki:
Pani poseł Barbara Bartuś, Prawo i Sprawiedliwość.
Pan poseł Jakub Rutnicki, Koalicja…
(Poseł Jakub Rutnicki: Już idzie pani poseł.)

Poseł Barbara Bartuś:
Panie Marszałku! Wysoka Izbo! Chciałam zapytać opozycję, dlaczego kłamiecie, skąd tyle fake newsów, o których zresztą minister mówił. Dlaczego
kłamiecie chociażby w sprawie sprzedaży ziemi? Dlaczego kłamiecie chociażby w sprawie…
(Głos z sali: To nie kłamstwa, to fakty.)
Dlaczego kłamiecie? Dlaczego straszycie Polaków? Dlaczego kłamiecie w sprawie dopłat, kiedy
polski rolnik ma szansę wziąć wyższą dopłatę niż
średnia unijna…
(Głos z sali: To chyba żart.)
…i pierwszy raz polskiemu rolnikowi w wypełnianiu dokumentów (Dzwonek) ma kto pomóc? Dziękuję
bardzo. (Oklaski)

Wicemarszałek Ryszard Terlecki:
Pan poseł Jakub Rutnicki, Koalicja Obywatelska.

Poseł Jakub Rutnicki:
Bardzo dziękuję.
Panie Marszałku! Wysoka Izbo! Panie Ministrze!
Dlaczego walczycie z polskim schabowym? Dlaczego
niszczycie tradycję kulinarną, czyli polskiego schabowego? (Oklaski)
Szanowni Państwo! PiS chce tak naprawdę zafundować Polakom niemieckie lub też duńskie
schabowe, bo już w tej chwili 70% polskiej hodowli
to są zagraniczne świnie. Szanowni państwo,
walczmy o polskiego schabowego, bo PiS (Dzwonek)
po prostu chce go usunąć z polskich talerzy. Dziękuję bardzo. (Oklaski)
(Głos z sali: Brawo!)

87

Wicemarszałek Ryszard Terlecki:
Pan poseł Rafał Adamczyk, Lewica.

Poseł Rafał Adamczyk:
Panie Marszałku! Wysoka Izbo! Panie Ministrze!
Mieliśmy rozmawiać o sytuacji w polskim rolnictwie,
a pan przez prawie 9 minut mówił o polityce, a przez
6 minut podawał przykłady importu spożywczego,
mówiąc, jak pan ciężko pracował. Niestety minister
musi ciężko pracować. A pytanie do pana jest następujące. Zadaję je i bardzo bym prosił, żeby pan wysłuchał w spokoju. Czy planujecie obniżyć cenę oleju
opałowego dla rolników? Dziękuję. (Oklaski)

Wicemarszałek Ryszard Terlecki:
Pan poseł Stefan Krajewski, Koalicja Polska.
Nie ma pana posła.
Pan poseł Maciej Górski, Prawo i Sprawiedliwość.
Nie ma.
Pan poseł Marek Dyduch, Lewica.
(Poseł Klaudia Jachira: Nie, jeszcze ja jestem.)
A tak, jeszcze jest pani Klaudia Jachira.
Przepraszam, panie pośle, jeszcze jest pani poseł.

Poseł Klaudia Jachira:
Lubicie kryzysy, bo jesteście partią pasożytem,
który tylko czeka, aż wydarzy się jakieś nieszczęście.
Pod pozorem pomocy pompujecie kasę do waszych
rodzin i znajomych. Tak było z maseczkami i respiratorami, z willami i tak jest teraz z ukraińskim
zbożem. Poprosiliście polskich rolników, by nie sprzedawali zboża, a potem do akcji weszły hieny z zaprzyjaźnionych firm.
(Poseł Barbara Bartuś: Zaprzyjaźnionych z PSL
chyba.)
Zalaliście rynek tanimi produktami z Ukrainy.
Bez cła, bez unijnych certyfikatów. Jak zwykle na
(Dzwonek) rympał…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)
(Głos z sali: Brawo!)

Wicemarszałek Ryszard Terlecki:
Pan poseł Marek Dyduch, Lewica.

Poseł Marek Dyduch:
Panie Marszałku! Panie Ministrze! Wyobraźmy
sobie, że jest sierpień tego roku, wrzesień tego roku,
rolnicy nie sprzedali zboża, które teraz zalega, mają

88

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Marek Dyduch
dobre plony i następne zboże się pojawiło. Proszę mi
powiedzieć, bo przecież to dotyczy wszystkich produktów rolnych, jaki jest scenariusz rządu na taką
okoliczność. Mamy zawalone magazyny, mamy nadprodukcję, oczywiście mamy wojnę w Ukrainie i problem z unią, ale jaki jest scenariusz (Dzwonek) polskiego rządu? (Oklaski)

Wicemarszałek Ryszard Terlecki:
Pan poseł Czesław Siekierski, Koalicja Polska.
(Głos z sali: Liczę na pana, panie pośle.)

Poseł Czesław Siekierski:
Podstawowa przyczyna obecnej trudnej sytuacji
w rolnictwie to błąd zaniechania, brak działań, które powinny być podjęte rok temu. Wszyscy wiedzieli
o trudnej sytuacji, jaka jest na granicy. Mówiliśmy o tym
my, mówili rolnicy, jednak nie mieliście pełnego rozeznania. Czy to brak rozeznania, czy pewne celowe
niepodjęcie skutecznych działań? Także kontrola,
która była prowadzona, była kontrolą nieskuteczną,
niepełną. To wszystko wpłynęło (Dzwonek) na sytuację, jaka się wytworzyła w chwili obecnej. (Oklaski)

Wicemarszałek Ryszard Terlecki:
Pan poseł Rafał Romanowski, Prawo i Sprawiedliwość.

Poseł Rafał Romanowski:
Panie Marszałku! Wysoka Izbo! Pan poseł Grzyb
stwierdził jednoznacznie: 10 mld zł robi wrażenie,
17 mld zł robi jeszcze większe wrażenie, a za tyle uszczupliliście Zasób Własności Rolnej Skarbu Państwa.
(Głos z sali: Pytanie do ministra.)
Z zasobu państwowej ziemi wyprzedaliście
880 tys. ha ziemi. Z tych 17 mld zł na polskie rolnictwo nie przeznaczyliście nawet jednej polskiej złotówki. (Oklaski)
(Głos z sali: Brawo!)

Wicemarszałek Ryszard Terlecki:
Pan poseł Tomasz Nowak, Koalicja Polska.

Poseł Tomasz Piotr Nowak:
Panie Marszałku! Panie Ministrze! Tyle goryczy
i tyle negatywnych emocji, o których usłyszałem od

wielu rolników, wstrząsa, bowiem ci rolnicy jeszcze
niedawno was popierali, a w tej chwili mówią, że
mają dosyć. Mają dosyć bo ponieśli olbrzymie koszty,
w tamtym roku – na nawozy, teraz – na składowanie
zboża. Ponoszą olbrzymie koszty i widzą, że grozi im
bankructwo, wizja bankructwa. Panie ministrze, co
z agroportem? Dlaczego nie budujecie agroportu?
Dlaczego pozwalacie, żeby nabrzeża były wynajęte
tak naprawdę (Dzwonek) przez firmy zagraniczne…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Wicemarszałek Ryszard Terlecki:
Pani poseł Anna Wojciechowska, Koalicja Obywatelska.

Poseł Anna Wojciechowska:
Panie Marszałku! Chłopi są pazerni i za parę groszy przed wyborami zagłosują na PiS, prawda? A niedługo będą wybory. Taki jest wasz stosunek do chłopów. Mówicie o kontrolowanym tranzycie zboża. Kontrolowanym, ale przez kogo? Przez tych, którzy na
nim zarabiają. Rozpoczęliście procedurę utworzenia
korytarza tranzytowego, a w grudniu przestaliście
nad tym pracować. To jest wynik naszej kontroli
poselskiej.
Panie Ministrze! Dlaczego zostały zatrzymane
(Dzwonek) prace nad utworzeniem korytarza tranzytowego? (Oklaski)

Wicemarszałek Ryszard Terlecki:
Pan poseł Marek Rutka, Lewica.

Poseł Marek Rutka:
Panie Marszałku! Wysoka Izbo! Pan minister Telus mówił o owocach miękkich, ale za chwilę dodał,
że nie są wcale takie miękkie, bo są mrożone. To
mniej więcej oddaje poziom wiedzy na temat sytuacji
na rynku owoców. Olbrzymi wzrost importu owoców
mrożonych w ubiegłym roku wynikał przede wszystkim z przerw dostaw energii do chłodni w Ukrainie.
Większość owoców mrożonych, m.in. malin, które
dotarły w ubiegłym roku z Ukrainy, teren Polski już
dawno opuściła. (Oklaski)

Wicemarszałek Ryszard Terlecki:
Pan poseł Marek Matuszewski, Prawo i Sprawiedliwość.

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Marek Matuszewski:
Panie Marszałku! Wysoka Izbo! Panie Ministrze!
Najgorzej jest, jak ci, którzy rządzili i niszczyli polskie rolnictwo, zaczynają udawać, że troszczą się
o rolników. A kto prywatyzował i sprzedawał polskie
przetwórnie, polskie cukrownie, polskie zakłady, które wspierały rolników?
(Głos z sali: PiS, PiS.)
Zapomnieliście? To ja wam przypomnę. To wy,
a także wasi koledzy i poprzednicy z Unii Wolności.
Jesteście jak te wilki w owczej skórze.
Brawo, panie ministrze. Mamy dobre rozwiązania, które będą wspierać polskich rolników.
(Głos z sali: Brawo!)
(Głos z sali: Uuu…)
(Poseł Jakub Rutnicki: Wszystko PiS.)

Wicemarszałek Ryszard Terlecki:
Pani poseł Katarzyna Osos, Koalicja Obywatelska.
Nie ma pani poseł.
Pan poseł Zdzisław Wolski, Lewica.

Poseł Zdzisław Wolski:
Panie Marszałku! Wysoka Izbo! Wieś zamieszkuje
40% populacji, ale wciąż jest tam dwa razy mniej placówek ochrony zdrowia, dwa razy mniej aptek w przeliczeniu na 10 tys. mieszkańców, znacznie mniej wizyt.
Co czwarty mężczyzna na wsi nigdy w życiu nie był
u lekarza specjalisty. Rezygnacja z usług medycznych, utrudniony dostęp do infrastruktury. Kiedy to
się zmieni? (Oklaski)

Wicemarszałek Ryszard Terlecki:
Pan poseł Piotr Kaleta, Prawo i Sprawiedliwość.

Poseł Piotr Kaleta:
Panie Marszałku! Wysoka Izbo! Joanno, jeśli jesteś
mądra, jako nam powiadasz, czemu te lewackie głupoty o świniach opowiadasz? (Wesołość na sali, oklaski)
Szanowni Państwo! Chciałbym zapytać pana ministra o jedną rzecz. W 2003 r. ktoś strzelał do polskich
rolników pod Kaliszem w miejscowości Marchwacz.
Panie ministrze, kto wtedy rządził? Dlaczego wtedy
strzelano? I pytanie jest tego typu: Czy nie była to
formacja, która dzisiaj mówi, stara się stanąć w obronie polskiego rolnika? Dziękuję bardzo. (Oklaski)

Wicemarszałek Ryszard Terlecki:
Pan poseł Piotr Borys, Koalicja Obywatelska.

89

Poseł Piotr Borys:
Panie Marszałku! Wysoka Izbo! Żeby dzisiaj prawdziwie pomóc rolnikom, trzeba mówić prawdę. Nie jak
premier Kowalczyk, który wprowadził dziesiątki tysięcy rolników w błąd, za co będziemy płacili setki
tysięcy złotych, pewnie miliony czy nawet miliardy.
Trzeba powiedzieć, jaka jest prawdziwa sytuacja.
Panie Ministrze! Niech pan przyjdzie tutaj i powie
prawdziwie, ile milionów ton ukraińskiego zboża jest
w Polsce, ile do nas dotarło, żeby przeciwdziałać tej
sytuacji. Ukrywacie te informacje. (Dzwonek) Wczoraj komisarz…
(Wicemarszałek wyłącza mikrofon, poseł przemawia
przy wyłączonym mikrofonie)
Proszę o szczegółowe informacje. (Oklaski)
(Głos z sali: Brawo!)

Wicemarszałek Ryszard Terlecki:
Pan poseł Piotr Polak, Prawo i Sprawiedliwość.

Poseł Piotr Polak:
Panie Marszałku! Panie Ministrze! Wysoka Izbo!
Panie ministrze, jasna i zdecydowana odpowiedź, bo
tylu kłamstw, ile tutaj słyszymy na temat ziemi sprzedawanej cudzoziemcom, nie można już słuchać. Na
stronach ministerstwa spraw wewnętrznych są oficjalne dane. Oficjalne dane są też na stronach ministerstwa rolnictwa.
Proszę powiedzieć, ile rzeczywiście w latach 2016–
2022 ziemi trafiło do cudzoziemców, ale ile w poprzednim okresie. Nie wiem, chyba z księżyca poprzedni minister pan Kamysz takie… (Dzwonek)
(Wicemarszałek wyłącza mikrofon, poseł przemawia
przy wyłączonym mikrofonie, oklaski)
(Głos z sali: Wystarczy przeczytać.)

Wicemarszałek Ryszard Terlecki:
Pani poseł Małgorzata Niemczyk, Koalicja Obywatelska.

Poseł Małgorzata Niemczyk:
Szanowny Panie Marszałku! Wysoka Izbo! Całe
to dzisiejsze posiedzenie spowodowane jest waszą
chęcią odzyskania głosów w elektoracie wiejskim,
głosów, które straciliście przez swoje dyletanctwo,
karygodne zaniechania, niejasne biznesy, koryto dla
swoich, wszystko, przez co polska wieś cierpi. Mamy
masową wyprzedaż polskiej ziemi. Ogromne straty
producentów zbóż, hodowców trzody, branży mleczarskiej. Ocknęliście się, ale na głosy polskiej wsi
trzeba pracować 4 lata, a nie 4 miesiące. (Dzwonek)
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

90

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Wicemarszałek Ryszard Terlecki:
Pani poseł Krystyna Skowrońska, Koalicja Obywatelska.

Poseł Krystyna Skowrońska:
Panie i Panowie Posłowie! Panie Marszałku! Panie Ministrze! Czy to prawda, że w tej chwili jest
najniższa opłacalność produkcji rolnej, że w tej chwili cena żywności w sklepach jest najwyższa od bardzo
wielu lat? I to, o czym państwo mówicie. W 2009 r.
przy cenie baryłki ropy wynoszącej 62 dolary podatki wynosiły 4,18 gr. A dzisiaj przy cenie baryłki ropy
wynoszącej 60 dolarów podatki to 5 zł. (Dzwonek)
I jeszcze mnie dziwi, tak jak całą salę, że minister
Kowalski i minister Romanowski…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)

Wicemarszałek Ryszard Terlecki:
Bez przesady, pani poseł, znowu pani przedłuża.
Pan poseł Michał Krawczyk, Koalicja Obywatelska.

Poseł Michał Krawczyk:
Panie Marszałku! Wysoka Izbo! Przez 10 miesięcy zboże z Ukrainy wjeżdżało do Polski. Zboże, które
miało jedynie przez Polskę przejechać tranzytem do
Afryki, było masowo w Polsce rozładowywane. Przez
10 miesięcy w Polsce rozładowano ponad 3 mln t zboża. Chcecie nam powiedzieć, że minister rolnictwa,
premier i polskie służby o tym nie wiedzieli? Albo jesteście skrajnie niekompetentni, albo po prostu w tej
sprawie kłamiecie. (Oklaski)
(Poseł Piotr Kaleta: Mocne.)

Poseł Marta Golbik:
Panie Ministrze! Kilka dni temu komisarz Wojciechowski powiedział, że kryzys zbożowy był nieunikniony, czyli wiedzieliście o tym. Czy nie wiedzieliście? Nie byliście w stanie przygotować się na wwóz
1 mln t zboża do Polski. I chcemy wiedzieć, kiedy
opublikujecie listę osób, które zarobiły na tym waszym procederze? (Oklaski)
(Głos z sali: Brawo!)
(Głos z sali: Morawiecki.)

Wicemarszałek Ryszard Terlecki:
Pani poseł Aleksandra Gajewska, Koalicja Obywatelska.

Poseł Aleksandra Gajewska:
Panie Ministrze Telus! Niech pan nam powie, czy
pan się zgadza ze słowami swojego mentora Jarosława Kaczyńskiego, który miał powiedzieć, że chłopi
są pazerni. Da im się parę złotych i na was zagłosują
– tak powiedział wasz były minister Ardanowski. To
obowiązujące stanowisko waszego rządu? PiS zaorał
wieś. I taka jest prawda. Mięso drobiowe – wzrost
importu o 200%.
(Głos z sali: Wina Kaczyńskiego.)
Wartość importowanego cukru zwiększyła się
o 3 tys. procent. I pan tego nie zakrzyczy. (Oklaski)
(Poseł Jakub Rutnicki: Brawo!)

Wicemarszałek Ryszard Terlecki:
Pan poseł Kazimierz Plocke, Koalicja Obywatelska.

Wicemarszałek Ryszard Terlecki:
Pani poseł Joanna Fabisiak, Koalicja Obywatelska.
Pani poseł Kinga Gajewska, Koalicja Obywatelska.

Poseł Kinga Gajewska:
Rolnicy protestują już prawie codziennie. Wiele
branż upada. I takim symbolem jest rynek wieprzowiny, ale o tym było już dużo. Co prawda, zaproponowaliście 100 zł na świniaka, ale mam pytanie: Ile
tych świniaków ma ojciec Rydzyk u siebie w telewizji,
skoro dostał z ministerstwa rolnictwa 1400 tys. zł?
Dziękuję. (Oklaski)
(Poseł Piotr Kaleta: Na świniaka. Dobra jest.)
(Głos z sali: Ile wy dostajecie jako Platforma?)

Poseł Kazimierz Plocke:
Dziękuję, panie marszałku.
Panie Ministrze! Nie godzi się mówić nieprawdy
Wysokiej Izbie z tej mównicy. Mówił pan, że wszystkie wagony były kontrolowane na granicy polsko-ukraińskiej. Otóż w trakcie kontroli poselskiej dowiedzieliśmy się, że główny lekarz weterynarii z dniem
20 lutego br. wprowadził i zawiesił kontrolę przesyłek
(Dzwonek) wielowagonowych do odwołania. Co się
stało…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)
(Głos z sali: Brawo!)

Wicemarszałek Ryszard Terlecki:

Wicemarszałek Ryszard Terlecki:

Pani poseł Marta Golbik, Koalicja Obywatelska.

Pan poseł Jerzy Borowczak, Koalicja Obywatelska.

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Poseł Jerzy Borowczak:
Dziękuję.
Panie Marszałku! Panie Ministrze! Przed Sierpniem ’80 mówiliśmy: i w dwa Edzie nie ujedzie. Czy
pan ma świadomość, że nie poradził sobie z tym problemem wicepremier Kowalczyk, pierwszy zastępca
Mateusza Morawieckiego? Pan, wieloletni przewodniczący tej komisji… Sygnalizowaliśmy panu od dawna, w zeszłym roku, w lutym, że będzie problem ze
zbożem. Mówiliście, że jesteśmy antyukraińscy, że
prowadzimy politykę Putina. (Oklaski)

Wicemarszałek Ryszard Terlecki:
Pan poseł Jarosław Wałęsa, Koalicja Obywatelska.
(Głos z sali: Następny rolnik z Gdańska.)

Poseł Jarosław Wałęsa:
Nie da się słuchać tej propagandy sukcesu, naprawdę. Wszystko po prostu wam się udaje, tak? Kogo wy
okłamujecie?
(Poseł Piotr Kaleta: Sławka.)
Czy okłamujecie siebie samych, czy nas tutaj, na
sali? Próbujecie oszukać polskiego rolnika, ale polski
rolnik już nie da się oszukać. Wystarczy, że wie, że
nie jest w stanie sprzedać swojego zboża. Wystarczy,
że widzi, że robicie wszystkie machloje tylko pod swoje własne potrzeby, więc naprawdę przestańcie siebie
oszukiwać, przestańcie nas oszukiwać, ale przede
wszystkim przestańcie oszukiwać (Dzwonek) rolników. (Oklaski)
(Głos z sali: Brawo!)

Wicemarszałek Ryszard Terlecki:
Pan poseł Cezary Grabarczyk.

Poseł Cezary Grabarczyk:
Panie Ministrze! Rok temu, w czerwcu 2022, prezydent Stanów Zjednoczonych Joe Biden zapowiedział
pomoc w rozwiązaniu problemu zbożowego. Zapowiedział pomoc w budowie silosów w Polsce. Dlaczego
rząd nie skorzystał z tej możliwości? Kto prowadził
negocjacje z Amerykanami?
(Minister Rolnictwa i Rozwoju Wsi Robert Telus:
Odpowiadałem dzisiaj.)
Czy kancelaria prezydenta, czy szef rządu, czy
minister rolnictwa? Proszę odpowiedzieć. (Oklaski)
(Głos z sali: Brawo!)

Wicemarszałek Ryszard Terlecki:
Pan poseł Marek Sowa, Koalicja Obywatelska.

91

Poseł Marek Sowa:
Panie Marszałku! Wysoka Izbo! Jak można być
tak beznadziejnym, że mając komisarza do spraw
rolnictwa, wynegocjowaliście 10% mniej na rolnictwo
niż rząd Donalda Tuska w 2014 r. Jak można być tak
nieudolnym?
(Głos z sali: Szkoda, że w Małopolsce…)
W Małopolsce jeszcze mniej. W Małopolsce straciliśmy 560 mln euro w programie regionalnym. Jesteście tak beznadziejni, tak nieudolni, że po prostu nie
potraficie nic w Unii Europejskiej załatwić. (Oklaski)
(Głos z sali: Partacze.)
(Głos z sali: Amatorka.)

Wicemarszałek Ryszard Terlecki:
Pan poseł Stefan Krajewski, Koalicja Polska.

Poseł Stefan Krajewski:
30 sekund o polskim rolnictwie, ale cieszę się, że
w końcu jest tutaj kierownictwo ministerstwa, dzisiaj
w komplecie. Bo ciężko ich spotkać na posiedzeniach
komisji i zespołów parlamentarnych, ale też w ministerstwie. Panie ministrze, nie będę mówił, bo zepsuliście wszystko, więc za długo… Ale jest szansa. Chiny
chcą dokonać regionalizacji, jeśli chodzi o ASF, jeśli
chodzi o ptasią grypę, ale musicie złożyć wniosek, bo
do komisji też wniosków nie składaliście. (Dzwonek)
Jak nie wiecie, jak to zrobić, podpowiemy wam, damy
wskazówki. Będziecie mogli eksportować…
(Wicemarszałek wyłącza mikrofon, poseł przemawia
przy wyłączonym mikrofonie, oklaski)
(Głos z sali: W 2014 r. złożyliście.)

Wicemarszałek Ryszard Terlecki:
Lista posłów zapisanych do głosu została wyczerpana.
Głos ma minister rolnictwa i rozwoju wsi Robert
Telus.
Bardzo proszę, panie ministrze.
(Minister Rolnictwa i Rozwoju Wsi Robert Telus:
Dlaczego tylko 15 minut? Przecież ja muszę…)
Ani sekundy ci nie dodam.

Minister Rolnictwa i Rozwoju Wsi
Robert Telus:
Szanowny Panie Marszałku! Państwo Ministrowie! Oczywiście niektóre pytania były bardzo polityczne, niektóre pytania były merytoryczne.
(Głos z sali: Bardzo merytorycznie było, panie
ministrze.)
Zaczniemy od pana przewodniczącego Budki, który mówił o tym, że Donald Tusk mówił coś tam do-

92

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Minister Rolnictwa i Rozwoju Wsi
Robert Telus
brego, że pomoże polskiemu rolnictwu. Jeszcze raz
powiem: jeżeli chodzi o zwolnienie z cła, jeżeli chodzi
o korytarze solidarnościowe, to decyduje o tym Unia
Europejska, i państwo o tym wiecie.
(Głos z sali: Oni tego nie wiedzą.)
Wiem o tym, że krzyczycie, że próbujecie robić
narrację krytyki, fake newsów, ale przecież o tym
wiecie.
(Głos z sali: Macie po to swojego komisarza.)
Jeżeli tak, to przecież królem Europy nazwał się
Donald Tusk. Donald Tusk niech pomoże w tej kwestii, a nie krytykuje, a nie tylko gada.
(Głos z sali: Rolnicy was krytykują.)
Drodzy Państwo! Mówię o grupie bardzo politycznych, partyjnych pytań.
(Poseł Kinga Gajewska: Polska świnia nie ma koloru partyjnego.)
Słuchajcie, jeszcze raz stwierdzam: naprawdę rolnicy polscy nie są tak głupi, jak wy myślicie. Rolnicy
polscy nie zapomną wam tego, że próbujecie na tym
wielkim kryzysie budować swoją siłę partyjną. Tego
wam nie zapomną na pewno rolnicy. (Oklaski)
(Głos z sali: To wy doprowadziliście do tego kryzysu.)
Pytanie dotyczące tego, że import cukru wzrósł.
Nieprawda. Jeżeli chodzi o import cukru do Polski,
on spadł. A tak naprawdę, drodzy państwo, to wy
sprywatyzowaliście cukrownie polskie. To wy sprzedawaliście przetwórnie polskie. (Oklaski) To wy doprowadziliście do tego, drodzy państwo. To wy doprowadziliście do tego. I to jest głos do Polskiego Stronnictwa Ludowego. To wy doprowadziliście do tego, że
rolnicy w Polsce, my, rolnicy w Polsce, jesteśmy jedyną grupą gospodarczą, która nie decyduje o swoich
cenach, bo o cenach dla rolników decydują koncerny,
bo sprzedaliście polskie przetwórstwo. (Oklaski) I to
polski rolnik pamięta.
Nie ma przewodniczącego Kosiniaka. Naprawdę
uważałem niejednokrotnie przewodniczącego Kosiniaka za człowieka, który buduje swoją narrację polityczną na prawdzie. Po raz kolejny pokazał, że wychodzi na mównicę doktor chyba nawet z wykształcenia i okłamuje tutaj polskich rolników. (Oklaski)
(Poseł Kinga Gajewska: Ale protestujący rolnicy
też kłamią?)
Drodzy Państwo! Proszę przekazać swojemu przewodniczącemu, żeby dokładnie sprawdził, ile jednolita płatność obszarowa wynosiła za Polskiego Stronnictwa Ludowego. 107 euro. A ile wynosi za Prawa
i Sprawiedliwości?
(Głos z sali: No ile?)
118 euro.
(Poseł Jakub Rutnicki: Inflacja 30% albo 40.)
I czemu kłamiesz, że jest mniejsza? Nie kłamcie,
proszę was, nie kłamcie. (Gwar na sali)

Jeżeli mówimy o zazielenieniu, tak, macie rację,
ale to jest jeden z ekoschematów i u nas z ekoschematami oczywiście też wynosi dużo więcej…
(Głos z sali: Nie, jedna trzecia nie złożyła…)
No, panie Krajewski.
Stada świń. To jest pytanie, na które trzeba odpowiedzieć, drodzy państwo, bo nie można pozwalać
na te kłamstwa. Uważacie, drodzy państwo z Platformy, że jeżeli będziecie na Twitterach pisać, że się
teraz zajmujecie świniami, trzodą chlewną, hodowlą,
to wam polscy rolnicy zapomną to, że to wy zlikwidowaliście trzodę chlewną w Polsce. Jeżeli mówimy
o ilości, to zaraz, drodzy państwo, dokładnie powiem,
ile zlikwidowaliście. Spadek pogłowia trzody chlewnej w latach 2007–2015. Kto wtedy rządził? Polskie
Stronnictwo Ludowe razem z Platformą Obywatelską. Spadek pogłowia trzody chlewnej o 6,5 mln –
o 6,5 mln.
(Poseł Stefan Krajewski: A ile wy…)
Spadek o 36%, z 18 mln do 11 mln. A od czasu
waszych rządów, od 2015 r., mamy ok. 10 mln.
(Poseł Stefan Krajewski: Proszę nie kłamać, panie
ministrze.)
Spadek jest w granicach 1–2 mln. Drodzy państwo, to wy zlikwidowaliście pogłowie trzody chlewnej, nie mając ASF-u. (Oklaski)
(Głos z sali: Brawo!)
Pytanie pana posła, nie wiem, Rutnickiego, dotyczące tego, że nie będziemy jeść polskiego schabowego. To wy zlikwidowaliście to, a teraz proponujecie
Polakom, żeby jeść robaki. (Wesołość na sali) To właśnie wasz Trzaskowski proponuje. (Oklaski)
(Głos z sali: Brawo!)
(Głos z sali: I muchy.)
Poseł Siekierski, bardzo rozsądny człowiek. Panie
pośle, dlaczego rok temu nie przewidzieliśmy tego
kryzysu? To m.in. pan i każdy poseł, polityk rok
temu, bo dziś mamy maj… Rok temu mówiliśmy
o tym, żeby nie wywozić, nie eksportować polskiego
zboża, bo będzie go brakować. Tak było? Tak było.
Do lipca wszyscy mówiliśmy o tym (Oklaski), wszystkie związki zawodowe rolnicze mówiły…
(Poseł Kinga Gajewska: Ale Polska miała być krajem tranzytowym.)
…żeby nie wywozić zboża, bo będzie brakować.
I co? Logika przegrała z wojną.
(Poseł Stefan Krajewski: Ale co robiliście od lipca?)
Logika przegrała z wojną. Pan mówił, że rok temu
można było to przewidzieć. Rok temu wszyscy, jak
tutaj siedzimy, mówiliśmy, żeby nie eksportować zboża, a później okazało się inaczej. Mamy sytuację wojenną. Po raz kolejny logika przegrywa z wojną i wy
o tym wiecie, drodzy państwo.
(Poseł Jarosław Rzepa: Kiedy umowę pan rozwiąże?)
Pani poseł Wojciechowska. Korytarz solidarnościowy. Pytała: dlaczego nie budujecie? Nie ma chyba
pani poseł. Jest. Pani poseł, to przecież my budujemy
ten korytarz solidarnościowy Unii Europejskiej, bo
to, co się teraz stało, to jest właśnie prawdziwe narzędzie do budowy korytarza solidarnościowego. Na

75. posiedzenie Sejmu w dniu 9 maja 2023 r.

Informacja Ministra Rolnictwa i Rozwoju Wsi w sprawie sytuacji w polskim rolnictwie

Minister Rolnictwa i Rozwoju Wsi
Robert Telus
razie to cztery zboża, ale jestem przekonany, że w koalicji pięciu państw, którą założyliśmy, wywalczymy
również kolejne, jeżeli będzie taka potrzeba. Jeżeli
będzie potrzeba, to na pewno to zrobimy. I my budujemy. A pani poseł mówi, że my nie budujemy. To właśnie myśmy zaczęli budować. (Oklaski)
(Głos z sali: Brawo!)
(Poseł Zbigniew Babalski: Pamiętaj o ziemi, o sprzedaży ziemi.)
Drodzy Państwo! Sprawa ziemi to też jest bardzo
ważny temat, który trzeba państwu wytłumaczyć, bo
państwo wiecie o tym, ale próbujecie cały czas na ten
temat mówić. Przeczytam: Sprzedaż cudzoziemcom
za zgodą rządu PO–PSL w latach 2008–2015 wynosiła 7815 ha.
(Poseł Jakub Rutnicki: Przez 8 lat.)
I raport NIK-u, drodzy państwo. NIK w 2014 r.
w wynikach kontroli stwierdził, że statystyki te, prowadzone wtedy przez MSWiA, są zaniżone trzy lub
cztery razy.
(Głos z sali: Ooo…)
To raport NIK-u, drodzy państwo. Proszę sprawdzić to następnym razem. (Oklaski)
(Głos z sali: Brawo!)
(Głos z sali: Już na raporty NIK-u się nie powołujcie.)
Poseł Tomaszewski przyszedł i zapytał mnie, zapytał nas, jak dostać dopłaty, żeby technicznie to powiedzieć. Panie pośle, rolnicy wiedzą. Trzeba sprzedać
swoje zboże w skupie. W skupach kupują. Wczoraj miałem spotkanie ze znaną państwu panią prezydent izby
zbożowej i mówiła mi, że cały czas mają możliwości
wywozowe, tylko trzeba to skupić. Rolnicy mają sprzedać. Rolnicy sprzedadzą zboże, wezmą fakturę, złożą
wniosek u pani prezes Szymańskiej w ARiMR i dostaną dopłaty największe w historii, bo takich dopłat nie
było nigdy. (Oklaski)
(Głos z sali: Brawo!)
Poseł Suchoń. Przeprosić za premiera Morawieckiego. Panie pośle – nie wiem, czy jest, czy nie ma go
na sali – ja chcę podziękować w imieniu wszystkich
rolników premierowi Morawieckiemu… (Oklaski)
(Głos z sali: Brawo!)
…bo takich dopłat, jakie w tej chwili premier Morawiecki przedstawił, nie było nigdy. Dlatego, panie
premierze, ja bardzo dziękuję, że w tej trudnej sytuacji jesteśmy z polskimi rolnikami, że w tej trudnej
sytuacji nie uciekamy, nie chowamy głowy w piasek,
jak to robił Donald Tusk, jak to robiło Polskie Stronnictwo Ludowe, jak to robiła Platforma Obywatelska,
tylko jesteśmy. Pomożemy rolnikom, pomożemy Polakom przejść przez ten bardzo trudny, kryzysowy
okres i nie będziemy na tym robić partyjnej polityki,
jak to robią koledzy z Platformy Obywatelskiej
i z Polskiego Stronnictwa Ludowego. (Oklaski)
(Głos z sali: Brawo!)

93

Zwrot akcyzy, obniżenie cen. Kiedy będzie obniżenie cen paliwa? Pamiętamy, drodzy państwo, i tutaj chyba pani poseł Skowrońska…
(Głos z sali: Ooo…)
…mówiła o cenach paliwa i o zwrocie…
(Poseł Zbigniew Babalski: Coś takiego.)
Pamiętamy, drodzy państwo, że za waszych czasów
paliwo było po 6 zł, a zwrot dla rolnika wynosił 85 gr.
A my wprowadzamy 2 zł i ta sama cena jest. (Oklaski)
Taka jest właśnie różnica między nami i wami.
Drodzy Państwo! Chcę na koniec powiedzieć jedno.
(Poseł Marta Golbik: A reszta pytań?)
Apelowałem do państwa o rozsądek w tej debacie
i chcę jeszcze raz zaapelować.
Tak, sytuacja jest trudna, przyznajemy to, ale jesteśmy w tej trudnej sytuacji z Polakami, jesteśmy
i będziemy w tej trudnej sytuacji z rolnikami. Pomożemy polskim rolnikom, nie zostawimy polskiego
rolnika, bo to jest nasz obowiązek, to jest obowiązek
każdego odpowiedzialnego rządu. (Oklaski)
(Głos z sali: Brawo!)
Nie chowamy głowy w piasek, nie okłamujemy
rolników, nie budujemy swojej siły partyjnej, jak wy
to robicie, na fake newsach i na okłamywaniu polskiego rolnika.
Drodzy Państwo! Drodzy Rolnicy! Nie zostawimy
polskiego rolnika, nie zostawimy polskich rolników.
Będziemy z wami w każdej sytuacji, będziemy z wami
na dożynkach tak jak Polskie Stronnictwo Ludowe,
ale będziemy z wami też w takich sytuacjach jak teraz, w trudnych sytuacjach, w tragicznych sytuacjach,
bo to jest po prostu nasz zwykły, normalny obowiązek. Dziękuję bardzo. (Oklaski)
(Głos z sali: Brawo!)
(Część posłów wstaje, oklaski)

Wicemarszałek Ryszard Terlecki:
Zamykam dyskusję.
W dyskusji zgłoszono wniosek o odrzucenie informacji.
Do głosowania nad tym wnioskiem przystąpimy
w bloku głosowań.
Zarządzam 10 minut przerwy.
(Przerwa w posiedzeniu od godz. 22 min 10
do godz. 22 min 32)

Marszałek:
Wznawiam obrady.
Bardzo proszę państwa posłów o zajmowanie
miejsc.
(Poseł Izabela Leszczyna: Pani marszałek, zaczynajmy.)
Pani poseł, pani koledzy też wchodzą na salę. Na
nich też czekam. Nie było sprawozdania, pani poseł,
czekaliśmy na sprawozdanie, dopiero je otrzymałam.

94

75. posiedzenie Sejmu w dniu 9 maja 2023 r.
Punkty 5. i 4. porządku dziennego – głosowanie

Marszałek
Powracamy do rozpatrzenia punktu 5. porządku dziennego: Sprawozdanie Komisji Kultury i Środków Przekazu o poselskim projekcie
uchwały w 75. rocznicę stracenia pułkownika
Stanisława Kasznicy, ostatniego komendanta
głównego Narodowych Sił Zbrojnych.
Przechodzimy do głosowania.
Komisja wnosi o przyjęcie projektu uchwały
z druku nr 3189.
W pierwszej kolejności pod głosowanie poddam
zgłoszony w dyskusji wniosek o odrzucenie projektu
uchwały. Przyjęcie tego wniosku spowoduje bezprzedmiotowość propozycji komisji.
Głosujemy.
Kto jest za przyjęciem wniosku o odrzucenie projektu uchwały w całości?
(Poseł Dobromir Sośnierz: Wniosek formalny
zgłaszałem.)
Jesteśmy w trakcie głosowania.
Kto jest przeciw?
(Poseł Dobromir Sośnierz: To właśnie à propos
głosowań.)
Kto się wstrzymał?
Głosowało 433 posłów. 54 – za, 375 – przeciw,
4 się wstrzymało.
Sejm wniosek odrzucił.
Przystępujemy do głosowania nad całością projektu uchwały.
Kto z pań i panów posłów jest za przyjęciem w całości…
(Poseł Dobromir Sośnierz: Ale jak mamy głosować? Przed chwilą wpłynęło 26 poprawek, 2 minuty
temu. Jak mamy to głosować, proszę mi to wytłumaczyć?)
Panie pośle, proszę pójść na miejsce…
(Poseł Dobromir Sośnierz: Jak mamy głosować
26 poprawek, które wpłynęły 2 minuty temu? To jest
cyrk! Co wy robicie? Co wy robicie?)
Kto z pań i panów posłów jest za przyjęciem w całości projektu uchwały w brzmieniu z druku nr 3189?
Kto jest przeciw?
Kto się wstrzymał?
Głosowało 438 posłów. 303 – za, 59 – przeciw,
76 się wstrzymało.
Sejm podjął uchwałę w sprawie upamiętnienia
ostatniego komendanta głównego Narodowych Sił
Zbrojnych podpułkownika Stanisława Kasznicy
w 75. rocznicę jego stracenia. (Oklaski)
(Głos z sali: Siły zbrojne narodowe.)
Powracamy do rozpatrzenia punktu 4. porządku dziennego: Sprawozdanie Komisji Infrastruktury oraz Komisji Rolnictwa i Rozwoju Wsi o rządowym projekcie ustawy o zmianie ustawy o gospodarowaniu nieruchomościami rolnymi Skarbu Państwa oraz ustawy – Prawo budowlane.
Dodatkowe sprawozdanie komisji to druk nr 3179-A.
Przystępujemy do trzeciego czytania.
Proszę pana posła Kazimierza Chomę o przedstawienie dodatkowego sprawozdania komisji.

Poseł Sprawozdawca Kazimierz Choma:
Szanowna Pani Marszałek! Wysoka Izbo! Mam
zaszczyt przedstawić dodatkowe sprawozdanie Komisji Infrastruktury oraz Komisji Rolnictwa i Rozwoju Wsi o rządowym projekcie ustawy o zmianie
ustawy o gospodarowaniu nieruchomościami rolnymi Skarbu Państwa oraz ustawy – Prawo budowlane
z druków nr 3178 i 3178-A.
Sejm na 75. posiedzeniu w dniu 9 maja 2023 r.
zgodnie z art. 47 ust. 1 regulaminu Sejmu skierował
ponownie projekt ustawy zawarty w druku nr 3179
do Komisji Infrastruktury oraz Komisji Rolnictwa
i Rozwoju Wsi w celu rozpatrzenia poprawek zgłoszonych w drugim czytaniu.
Komisje Infrastruktury oraz Rolnictwa i Rozwoju Wsi po rozpatrzeniu poprawek na posiedzeniu
w dniu 9 maja 2023 r. wnoszą, aby Wysoki Sejm raczył siedem poprawek, które zostały wniesione, odrzucić, z tym że nad poprawką 1. należy głosować
łącznie z poprawkami nr 5 i 7, a poprawkę 2. należy
głosować łącznie z poprawką nr 6, a nad poprawką 3.
należy głosować łącznie z poprawką nr 4. Dziękuję
bardzo. (Oklaski)

Marszałek:
Dziękuję.
Komisje wnoszą o uchwalenie projektu ustawy
z druku nr 3179.
Komisje w dodatkowym sprawozdaniu przedstawiają również poprawki, nad którymi głosować będziemy w pierwszej kolejności.
Głosujemy nad 1. poprawką, z którą łączą się poprawki 5. i 7.
Głosujemy nad nimi łącznie.
Komisje wnoszą o ich odrzucenie.
Kto jest za przyjęciem poprawek 1., 5. i 7.?
Kto jest przeciw?
Kto się wstrzymał?
Głosowało 448 posłów. 205 – za, 234 – przeciw,
9 się wstrzymało.
Sejm poprawki odrzucił.
Głosujemy nad 2. poprawką, z którą łączy się poprawka 6.
Głosujemy nad nimi łącznie.
Komisje wnoszą o ich odrzucenie.
Przyjęcie tych poprawek spowoduje bezprzedmiotowość poprawek 3. i 4.
Głosujemy.
Kto jest za przyjęciem poprawek 2. i 6.?
Kto jest przeciw?
Kto się wstrzymał?
(Głos z sali: Nie działa.)
U kogo znowu nie działa?
(Wesołość na sali, oklaski)
(Głos z sali: U prezesa.)
Głosowało 448 posłów. 203 – za, 242 – przeciw,
3 się wstrzymało.

75. posiedzenie Sejmu w dniu 9 maja 2023 r.
Punkty 4., 6. i 7. porządku dziennego – głosowanie

Marszałek
Sejm poprawki odrzucił.
Głosujemy nad 3. poprawką.
Z nią łączy się poprawka 4.
Głosujemy nad nimi łącznie.
Komisje wnoszą o ich odrzucenie.
Głosujemy.
Kto jest za przyjęciem poprawek 3. i 4.?
Kto jest przeciw?
Kto się wstrzymał?
Głosowało 447 posłów. 203 – za, 244 – przeciw,
nikt się nie wstrzymał.
Sejm poprawki odrzucił.
Głosujemy nad całością projektu ustawy.
Kto jest za przyjęciem w całości projektu ustawy
z druku nr 3179?
Kto jest przeciw?
Kto się wstrzymał?
Słuchajcie, jeśli jeszcze raz ktoś powie, że nie działa… (Oklaski)
(Głos z sali: Ha, ha, ha!)
(Głos z sali: Do kąta.)
Jednak działa.
Głosowało 445 posłów. 429 – za, 2 – przeciw,
14 się wstrzymało.
Sejm uchwalił ustawę o zmianie ustawy o gospodarowaniu nieruchomościami rolnymi Skarbu Państwa, ustawy – Prawo budowlane oraz ustawy
o transporcie kolejowym.
Powracamy do rozpatrzenia punktu 6. porządku dziennego: Sprawozdanie Komisji Finansów
Publicznych oraz Komisji Rolnictwa i Rozwoju
Wsi o rządowym projekcie ustawy o zmianie ustawy o zwrocie podatku akcyzowego zawartego
w cenie oleju napędowego wykorzystywanego do
produkcji rolnej.
Dodatkowe sprawozdanie komisji to druk nr 3192-A.
Przystępujemy do trzeciego czytania.
Proszę pana posła Jerzego Małeckiego o przedstawienie dodatkowego sprawozdania komisji.

Poseł Sprawozdawca Jerzy Małecki:
Pani Marszałek! Wysoka Izbo! Mam zaszczyt
przedstawić dodatkowe sprawozdanie Komisji Finansów Publicznych oraz Komisji Rolnictwa i Rozwoju
Wsi o rządowym projekcie ustawy o zmianie ustawy
o zwrocie podatku akcyzowego zawartego w cenie
oleju napędowego wykorzystywanego do produkcji
rolnej, druk nr 3176.
Sejm na dzisiejszym posiedzeniu skierował ponownie projekt ustawy zawarty w druku nr 3192 do
połączonych komisji w celu rozpatrzenia poprawki
zgłoszonej w drugim czytaniu.
Komisje: Finansów Publicznych oraz Rolnictwa
i Rozwoju Wsi po rozpatrzeniu poprawki na posiedzeniu 9 maja 2023 r. wnoszą, żeby Wysoki Sejm raczył
poprawkę odrzucić. Dziękuję bardzo. (Oklaski)

95

Marszałek:
Dziękuję.
Komisje wnoszą o uchwalenie projektu ustawy
z druku nr 3192.
Komisje przedstawiają również w dodatkowym
sprawozdaniu poprawkę, nad którą głosować będziemy w pierwszej kolejności.
Głosujemy nad poprawką.
Komisje wnoszą o jej odrzucenie.
Kto jest za przyjęciem poprawki?
Kto jest przeciw?
Kto się wstrzymał?
Głosowało 447 posłów. 214 – za, 233 – przeciw,
nikt się nie wstrzymał.
Sejm poprawkę odrzucił.
Głosujemy nad całością projektu ustawy.
Kto jest za przyjęciem w całości projektu ustawy
z druku nr 3192?
Kto jest przeciw?
Kto się wstrzymał?
Głosowało 448 posłów. 447 – za, 1 – przeciw, nikt
się nie wstrzymał.
Sejm uchwalił ustawę o zmianie ustawy o zwrocie
podatku akcyzowego zawartego w cenie oleju napędowego wykorzystywanego do produkcji rolnej.
Powracamy do rozpatrzenia punktu 7. porządku dziennego: Sprawozdanie Komisji Rolnictwa
i Rozwoju Wsi o rządowym projekcie ustawy
o Funduszu Ochrony Rolnictwa.
Dodatkowe sprawozdanie komisji to druk 3190-A.
Przystępujemy do trzeciego czytania.
Proszę pana posła Macieja Górskiego o przedstawienie dodatkowego sprawozdania komisji.

Poseł Sprawozdawca Maciej Górski:
Szanowna Pani Marszałek! Wysoki Sejmie! Mam
zaszczyt przedstawić dodatkowe sprawozdanie komisji rolnictwa dotyczące ustawy z druku nr 3177.
Komisja rozpatrzyła dzisiaj 30 poprawek i rekomenduje odrzucenie wszystkich. Dziękuję. (Oklaski)

Marszałek:
Dziękuję.
Komisja wnosi o uchwalenie projektu ustawy
z druku nr 3190.
Komisja przedstawia w dodatkowym sprawozdaniu poprawki, nad którymi głosować będziemy
w pierwszej kolejności.
Głosujemy nad 1. poprawką, z którą łączą się poprawki 2., 5., 7., 9., 10., od 13. do 16., 19. oraz od 21.
do 24.
Głosujemy nad nimi łącznie.
Komisja wnosi o ich odrzucenie.
Przyjęcie tych poprawek spowoduje bezprzedmiotowość poprawek 3., 6., 8., 18. i 20.

96

75. posiedzenie Sejmu w dniu 9 maja 2023 r.
Punkt 7. porządku dziennego – głosowanie

Marszałek
Głosujemy.
Kto jest za przyjęciem poprawek 1., 2., 5., 7., 9.,
10., od 13. do 16., 19., 21., 22., 23. i 24.?
Kto jest przeciw?
Kto się wstrzymał?
Głosowało 448 posłów. 214 – za, 232 – przeciw,
2 się wstrzymało.
Sejm poprawki odrzucił.
Głosujemy nad 3. poprawką.
Komisja wnosi o jej odrzucenie.
Przyjęcie tej poprawki spowoduje bezprzedmiotowość 4. poprawki.
Kto jest za przyjęciem 3. poprawki?
Kto jest przeciw?
Kto się wstrzymał?
Głosowało 448 posłów. 213 – za, 232 – przeciw,
3 się wstrzymało.
Sejm poprawkę odrzucił.
4. poprawka.
Komisja wnosi o jej odrzucenie.
Kto jest za przyjęciem 4. poprawki?
Kto jest przeciw?
Kto się wstrzymał?
Głosowało 445 posłów. 202 – za, 230 – przeciw,
13 się wstrzymało.
Sejm poprawkę odrzucił.
6. poprawka.
Komisja wnosi o jej odrzucenie.
Kto jest za przyjęciem 6. poprawki?
Kto jest przeciw?
Kto się wstrzymał?
Głosowało 445 posłów. 201 – za, 242 – przeciw,
2 się wstrzymało.
Sejm poprawkę odrzucił.
8. poprawka.
Komisja wnosi o jej odrzucenie.
Kto jest za przyjęciem 8. poprawki?
Kto jest przeciw?
Kto się wstrzymał?
Głosowało 447 posłów. 202 – za, 243 – przeciw,
2 się wstrzymało.
Sejm poprawkę odrzucił.
11. poprawka.
Komisja wnosi o jej odrzucenie.
Kto jest za przyjęciem 11. poprawki?
Kto jest przeciw?
Kto się wstrzymał?
Głosowało 444 posłów. 200 – za, 242 – przeciw,
2 się wstrzymało.
Sejm poprawkę odrzucił.
12. poprawka.
Komisja wnosi o jej odrzucenie.
Kto jest za przyjęciem 12. poprawki?
Kto jest przeciw?
Kto się wstrzymał?
Głosowało 448 posłów. 214 – za, 231 – przeciw,
3 się wstrzymało.
Sejm poprawkę odrzucił.

17. poprawka.
Komisja wnosi o jej odrzucenie.
Kto jest za przyjęciem 17. poprawki?
Kto jest przeciw?
Kto się wstrzymał?
Głosowało 444 posłów. 211 – za, 230 – przeciw,
3 się wstrzymało.
Sejm poprawkę odrzucił.
18. poprawka.
Komisja wnosi o jej odrzucenie.
Kto jest za przyjęciem 18. poprawki?
Kto jest przeciw?
Kto się wstrzymał?
Głosowało 448 posłów. 214 – za, 232 – przeciw,
2 się wstrzymało.
Sejm poprawkę odrzucił.
20. poprawka.
Komisja wnosi o jej odrzucenie.
Kto jest za przyjęciem 20. poprawki?
Kto jest przeciw?
Kto się wstrzymał.
Głosowało 445 posłów. 201 – za, 242 – przeciw,
2 się wstrzymało.
Sejm poprawkę odrzucił.
25. poprawka.
Komisja wnosi o jej odrzucenie.
Kto jest za przyjęciem 25. poprawki?
Kto jest przeciw?
Kto się wstrzymał?
Głosowało 446 posłów. 203 – za, 232 – przeciw,
11 się wstrzymało.
Sejm poprawkę odrzucił.
26. poprawka.
Komisja wnosi o jej odrzucenie.
Kto jest za przyjęciem 26. poprawki?
Kto jest przeciw?
Kto się wstrzymał?
Głosowało 443 posłów. 201 – za, 230 – przeciw,
12 się wstrzymało.
Sejm poprawkę odrzucił.
27. poprawka.
Komisja wnosi o jej odrzucenie.
Kto jest za przyjęciem 27. poprawki?
Kto jest przeciw?
Kto się wstrzymał?
Głosowało 446 posłów. 202 – za, 232 – przeciw,
12 się wstrzymało.
Sejm poprawkę odrzucił.
28. poprawka.
Komisja wnosi o jej odrzucenie.
Kto jest za przyjęciem 28. poprawki?
Kto jest przeciw?
Kto się wstrzymał?
Głosowało 446 posłów. 202 – za, 231 – przeciw,
13 się wstrzymało.
Sejm poprawkę odrzucił.
29. poprawka.
Komisja wnosi o jej odrzucenie.
Kto jest za przyjęciem 29. poprawki?
Kto jest przeciw?

75. posiedzenie Sejmu w dniu 9 maja 2023 r.
Punkty 7. i 8. porządku dziennego – głosowanie.
Oświadczenia poselskie

Marszałek
Kto się wstrzymał?
Głosowało 446 posłów. 212 – za, 231 – przeciw,
3 się wstrzymało.
Sejm poprawkę odrzucił.
Głosujemy nad całością projektu ustawy.
Kto jest za przyjęciem w całości projektu ustawy
z druku nr 3190?
Kto jest przeciw?
Kto się wstrzymał?
Głosowało 447 posłów. 236 – za, 4 – przeciw,
207 się wstrzymało.
Sejm uchwalił ustawę o Funduszu Ochrony Rolnictwa.
Powracamy do rozpatrzenia punktu 8. porządku dziennego: Informacja Ministra Rolnictwa i Rozwoju Wsi w sprawie sytuacji w polskim
rolnictwie.
W dyskusji zgłoszono wniosek o odrzucenie przedstawionej informacji, który poddam pod głosowanie.
Odrzucenie tego wniosku będzie oznaczało, że Sejm
przyjął tę informację do wiadomości.
Głosujemy.
Kto jest za przyjęciem wniosku o odrzucenie Informacji Ministra Rolnictwa i Rozwoju Wsi w sprawie
sytuacji w polskim rolnictwie?
Kto jest przeciw?
Kto się wstrzymał?
Głosowało 447 posłów. 213 – za, 234 – przeciw,
nikt się nie wstrzymał.
Sejm wniosek odrzucił, a tym samym przyjął informację do wiadomości. (Oklaski)
Na tym wyczerpaliśmy porządek dzienny 75. posiedzenia Sejmu.
Informuję, że zgłosili się posłowie w celu wygłoszenia oświadczeń poselskich.
Jeśli ktoś z pań i panów posłów chce się zapisać
do wygłoszenia oświadczenia, to bardzo proszę.
Ogłaszam 2 minuty przerwy.
(Przerwa w posiedzeniu od godz. 22 min 48
do godz. 22 min 54)

97

Poseł Grzegorz Braun:
Szczęść Boże! Dobry wieczór! W ostatnich dniach
afrykański komunista stojący na czele tzw. Światowej Organizacji Zdrowia, czyli organizacji całkowicie
prywatnej, a jednak z coraz większą arogancją dyktującej w ostatnich latach warunki rządom całego
świata, ogłosił koniec tzw. pandemii, ogłosił, że to, co
Światowa Organizacja Zdrowia nazwała wcześniej
pandemią, nie jest już zagrożeniem w skali globalnej.
Warto odnotować tu, w Wysokiej Izbie, że zaledwie
3 lata temu Wysoka Izba włączyła się w pilną i agresywną względem własnego narodu realizację agendy
Światowej Organizacji Zdrowia. Wysoka Izba w podskokach, na melodię zagraną przez Światową Organizację Zdrowia, skacząc z gałęzi na gałąź, realizowała
to wszystko, co wylęgło się tam w głowach komunistów, nie tylko afrykańskich, totalitarystów, tych,
którzy całemu światu chcieli narzucić i w znacznej
mierze narzucili te upadlające, degradujące w sensie
materialnym, fizycznym i zdrowotnym warunki.
Warto, żeby sięgnęli państwo pamięcią te 3 lata
wstecz i przypomnieli sobie, jak samych siebie wzięliście za twarz i następnie raźnie wzięliście się za
branie za twarz własnego narodu. Warto, żebyście to
sobie przypomnieli, żeby zobaczyć, jak niewiele trzeba, jak krótki czas jest wymagany, by godność, zdrowie, życie, majętność ludzi powierzonych waszej opiece zostały przez was w nieludzki sposób naruszone,
odebrane. 200 tys. nadmiarowych zgonów, niepożądane odczyny poszczepienne – te wszystkie szczepienia to w istocie eksperymenty medyczne na ludziach.
Warto o tym wspomnieć dziś (Dzwonek), 3 lata po
zainicjowaniu tej akcji i farsy, po tym, jak Światowa
Organizacja Zdrowia właśnie zawołała: pobite gary.
Dziękuję, panie marszałku.

Wicemarszałek Włodzimierz Czarzasty:
Dziękuję serdecznie.
Pani poseł Małgorzata Sekuła-Szmajdzińska,
Lewica.
Bardzo proszę.

Wicemarszałek Włodzimierz Czarzasty:

Poseł Małgorzata Sekuła-Szmajdzińska:

Dobry wieczór państwu.
Wznawiam obrady.
Czy ktoś z pań i panów posłów pragnie wygłosić
oświadczenie, a jeszcze się nie zapisał?
Nikt się nie zgłasza.
Listę posłów zgłoszonych do oświadczeń uważam
zatem za zamkniętą.
Proszę państwa, ustalam czas oświadczenia na
3 minuty.
Bardzo proszę pana posła Grzegorza Brauna z Konfederacji o zabranie głosu.
Bardzo proszę.

Panie Marszałku! Wysoka Izbo! Moje dzisiejsze
wystąpienie to właściwie powtórka z rozrywki, choć
tak naprawdę jest mi smutno, że muszę to powtarzać.
Rok temu mówiłam o tym, że telewizja rządowa nie
pokazała uroczystości pierwszomajowych, nie powiedziała o obchodach Święta Pracy organizowanych
przez Lewicę i OPZZ. W międzyczasie nastąpiła
zmiana szefa telewizji. Nie ma Jacka Kurskiego, jest
Mateusz Matyszkowicz, ale czy to coś zmieniło? Nie.
1 maja razem z wieloma osobami z całego kraju
obchodziliśmy Święto Pracy. Przypominam, że jest
to święto państwowe uznawane na świecie od 1890 r.

75. posiedzenie Sejmu w dniu 9 maja 2023 r.

98

Oświadczenia poselskie

Poseł Małgorzata Sekuła-Szmajdzińska
Marsz Lewicy i OPZZ ulicami Warszawy odbył się
pod hasłem: godna praca = godne życie. W głównych
stacjach komercyjnych to był ważny temat, praktycznie równoległy z obchodami 19. rocznicy przystąpienia Polski do Unii Europejskiej, ale w telewizji rządowej tego tematu nie było. Specjalnie włączyłam
„Teleexpress” i „Panoramę”. Mówiono o protestach
we Francji, o Dniu Polonii i Polaków za Granicą obchodzonym 2 maja. O obchodach Święta Pracy w Polsce, jakże ważnego dla pracowników, przypominam,
dnia wolnego od pracy, nie powiedziano ani słowa.
Na koniec mam pytanie retoryczne: Może rządzący powinni zlikwidować to święto, skoro w ogóle go
nie szanują? Dziękuję.

Wicemarszałek Włodzimierz Czarzasty:
Dziękuję.
Pan poseł Jan Szopiński, Lewica.

Poseł Jan Szopiński:
Panie Marszałku! Wysoka Izbo! W Bydgoszczy
mieszka i pracuje ponad 400 tys. Polaków i Ukraińców, znajduje się pięć jednostek dowództwa NATO,
zakłady produkujące trotyl, bomby, miny i oprogramowanie pola walki oraz zakłady remontujące samoloty, a także lotnisko, węzły kolejowe i komunikacyjne. Są w Bydgoszczy obiekty o znaczeniu strategicznym dla obronności Polski i zachodniej Europy oraz
dla skuteczności działań wojennych armii NATO.
Tymczasem, jak donosi pan premier i polski generał,
rakieta bojowa wystrzelona przez Rosjan przeleciała
500 km nad Polską i zaledwie o włos minęła bydgoskie domy i obiekty NATO.
Bydgoszczanie pytają: Komu z kierownictwa MON
oraz rządu PiS pasowało to, aby pokazać rosyjskiej
armii, że Polska nie ma obrony powietrznej, a jednostki NATO nie mają żadnej ochrony w naszym
kraju? Czy był to przypadkowy prezent Zjednoczonej
Prawicy dla armii rosyjskiej, czy też prezent na konkretne zamówienie Władimira Putina? Dlaczego pan
premier nie zdymisjonował z hukiem ministra Błaszczaka, ale uczynił go odpowiedzialnym za śledztwo,
czyli uczynił go sędzią we własnej sprawie? Chciałem
zapytać, kogo ma chronić minister Błaszczak. Siebie,
pana premiera czy niektórych generałów? Dlaczego
do dzisiaj na dywanik w MSZ nie został wezwany
ambasador Rosji? Dziękuję.

Wicemarszałek Włodzimierz Czarzasty:
Dziękuję.
Pan poseł Rafał Adamczyk, Lewica.

Poseł Rafał Adamczyk:
Panie Marszałku! Wysoka Izbo! 4 maja obchodziliśmy dzień strażaka. Obchodzimy go nadal. Strażacy, druhny, druhowie nadal świętują: rocznice, przyjęcie samochodu ciężkiego, średniego. Ale w każdym
z tych miejsc, w każdej z jednostek ochotniczej straży
pożarnej pada jedno słowo i apel do pana premiera
i ministra finansów. Czemu nadal jest 23-procentowy
VAT na sprzęt dla strażaków? To sprzęt, który ratuje ludzkie życie, chroni życie druhen i druhów. Wszyscy zadają sobie pytanie, czemu jednostki samorządu
terytorialnego muszą wpłacać kilkadziesiąt procent
udziału więcej niż w roku poprzednim, żeby poszczególne jednostki mogły kupować samochody średnie
czy ciężkie. Trzeba się po prostu zastanowić nad tym,
czy VAT, który wraca do Skarbu Państwa i do Ministerstwa Finansów, mógłby być niższy. Dzięki temu
strażaków byłoby stać na więcej sprzętu, który
przede wszystkim chroniłby ich życie – ludzi, którzy
bez zastanowienia ratują nasze zdrowie, życie i majątek. Dziękuję.

Wicemarszałek Włodzimierz Czarzasty:
Dziękuję.
Pan poseł Maciej Kopiec, Lewica.

Poseł Maciej Kopiec:
Panie Marszałku! Wysoka Izbo! To, do czego doszło w Częstochowie, mrozi krew w żyłach. Nie można obok tragedii Kamila przejść obojętnie – także
tutaj, w parlamencie, bo naszym zadaniem jest stworzenie systemu, który nie dopuszcza do takich sytuacji. Ten system jest ważny i potrzebny, bo jest fundamentem w budowaniu społeczeństwa. Po co nam
prawo, jeżeli nie po to, by zapewnić bezpieczeństwo
najsłabszym i bezbronnym?
Zawiódł system sprawiedliwości będący w rękach
człowieka, który zamiast rozwiązywać realne problemy i dbać o sprawiedliwość, paraduje z bronią za paskiem na konferencjach prasowych. Zawodzą także
politycy, którzy nazywając się prawicą, mówią o tym,
że dzieci można bić, że to normalna metoda wychowawcza, że przemoc, siła fizyczna i wieszanie ludzi
to wartości, które warto kultywować. Niestety w sprawie przemocy domowej system w Polsce nie działał
nigdy. Trzeba to uczciwie powiedzieć. Nad systemem
państwo polskie zawsze stawiało klasyczne nad Wisłą
zamiatanie spraw pod dywan i udawanie, że wszystko jest okej.
Przemoc domowa nigdy nie odbywa się w ciszy.
Zawsze wiedzą o niej sąsiedzi, członkowie rodziny,
wie o niej otoczenie. Każda przemoc rodzi traumy,
z których dzieci nierzadko wychodzą dopiero w dorosłości, jeżeli w ogóle zdecydują się pójść na terapię.
Brak zaufania społecznego i wzajemnej troski. Wiara

75. posiedzenie Sejmu w dniu 9 maja 2023 r.
Oświadczenia poselskie

Poseł Maciej Kopiec
w to, że każdy, nawet najgorszy grzech unieważnia
się w konfesjonale, a także brak przekonania, że społeczeństwo to my wszyscy, nie zbiór hermetycznych
rodzin, w których za zamkniętymi drzwiami można
wszystko.
Pomaga temu system, który wspiera władzę rodzicielską, a nie bezpieczeństwo dziecka. Politykom
często brakuje rozumu albo kontaktu z rzeczywistością. Dlatego trzeba jasno powiedzieć jeszcze jedno:
tragedia Kamila powinna być alarmem dla wszystkich, dla nas, polityków, dla całego społeczeństwa.
Czas rozprawić się ze znieczulicą, z obojętnością na
ludzką krzywdę, przymykaniem oczu na przemoc
i gwałt. Zamiast odmieniać słowo „naród” przez
wszystkie przypadki, zamiast owijać się flagą i składać kwiaty pod pomnikami, musimy w końcu zacząć
budować wspólnotę, bo obozom politycznym łatwiej
zdobywa się władzę i jej nadużywa, gdy społeczeństwo jest zajęte wojnami przy rodzinnych stołach.
Gdy Kamil uciekał z domu, był oddawany przez
policję z powrotem w ręce swoich katów. Gdy nauczyciele w szkole zawiadamiali, że dziecko nie wygląda
dobrze, sąd rodzinny nie podjął decyzji o odebraniu
go rodzicom. Rodzina miała założoną „Niebieską
kartę”. Bezskutecznie. Interweniował miejski ośrodek pomocy społecznej. Na marne. Sąsiedzi woleli nie
słyszeć, zamiast zareagować. Niby każdy wiedział,
ale nic w tej sprawie nie zrobiono. Potrzebujemy dobrego, wrażliwego społecznie, sprawiedliwego systemu. Potrzebujemy wyciągnięcia wniosków z tej tragedii, bo po to jest państwo. Jako społeczeństwo potrzebujemy też 11., świeckiego przykazania: nie
bądźmy obojętni. Dziękuję bardzo. (Oklaski)

Wicemarszałek Włodzimierz Czarzasty:
Dziękuję bardzo.
Pan poseł Rober Obaz, Lewica.

Poseł Robert Obaz:
Panie Marszałku! Wysoka Izbo! Dzisiaj zabieram
głos w imieniu uzdrowisk Cieplice, Świeradów-Zdrój
i Czerniawa-Zdrój, uzdrowisk kłodzkich. Wszystkie te
uzdrowiska są sygnatariuszami listów, które skierowały do Ministerstwa Zdrowia, ponieważ są zaniepokojone tym, że połowa z nich upadnie, a nas jako Polki
i Polaków nie będzie stać na wyjazdy do sanatoriów.
Proponowane zmiany, o których mówi minister
zdrowia, które to zarówno centrale związkowe, jak
i prezesi uzdrowisk otrzymali, niestety nie idą w dobrym kierunku. Dzielą Polaków na biednych i bogatych. Ci biedni, którzy dzisiaj nie będą mieli pieniędzy na to, by poddać się leczeniu szpitalnemu
w uzdrowisku, ponieważ ma być płatne, niestety nie
pojadą do tego sanatorium. A sanatoria, które są

99

w niższym standardzie, w mniejszych miejscowościach, po prostu nie będą wybierane przez tych, których stać na to, żeby zapłacić, żeby zapłacić też komercyjnie.
Wszystkie te obawy zostały spisane w liście. List
został wystosowany do ministra zdrowia. Jednymi z sygnatariuszy tego listu byli pan prezes Roman Kulczycki, prezes uzdrowiska Cieplice, i pan prezes Ireneusz
Łojek, prezes uzdrowiska Świeradów-Zdrój. Wszyscy ci,
którzy dzisiaj zarządzają tymi uzdrowiskami, nie są
z mojej opcji politycznej, ale martwią się tym, że Polki
i Polaków nie będzie stać na korzystanie z uzdrowisk,
że ludzie, którzy pracują w tych uzdrowiskach, stracą
pracę, bo te uzdrowiska po prostu padną.
Dlatego z tego miejsca apeluję do ministra zdrowia. Panie ministrze, niech pan dzisiaj usiądzie
z prezesami uzdrowisk, z centralami związkowymi
i da jasny sygnał, że nie będzie takich zmian, które
mogą doprowadzić do tego, że ludzie stracą pracę,
uzdrowiska upadną, a Polki i Polacy nie będą mogli
korzystać z darmowych uzdrowisk. Dziękuję bardzo.
(Oklaski)

Wicemarszałek Włodzimierz Czarzasty:
Dziękuję bardzo.
Pan poseł Paweł Krutul, Lewica.
Bardzo proszę.

Poseł Paweł Krutul:
Panie Marszałku! Wysoka Izbo! Dochodzę do
wniosku, że za rządów Prawa i Sprawiedliwości państwo polskie stworzone jest z dykty i papieru. Powiem, dlaczego.
Zasiadam w Komisji Obrony Narodowej. Dowiadujemy się z mediów, że 16 grudnia na teren Rzeczpospolitej Polskiej spadła rakieta. I my jako członkowie Komisji Obrony Narodowej czy Komisji do Spraw
Służb Specjalnych nic o tym nie wiedzieliśmy, mimo
że minęło pół roku. Czyli to, co się zdarzyło w Przewodowie, niczego nas nie nauczyło. Putin po prostu
śmieje się nam w twarz, że nasze społeczeństwo nie
wie, co się dzieje na terytorium naszego kraju, że
nasze społeczeństwo nie jest świadome, że obrona
przeciwpowietrzna naszego kraju, można by rzec, nie
istnieje. Martwi nas to, że przez pół roku nie poruszyliśmy tego tematu i nie rozmawialiśmy o tym na
posiedzeniu komisji jawnej bądź niejawnej. Nie mamy
z tym problemu. Takie komisje są powoływane.
Mieliśmy dzisiaj posiedzenie Sejmu, mieliśmy na
tej sali ministra obrony narodowej Mariusza Błaszczaka, mieliśmy premiera Mateusza Morawieckiego.
Nie mieliśmy oczywiście zwierzchnika Sił Zbrojnych
Andrzeja Dudy. Dlaczego opinia publiczna nic o tym
nie wie? Dlaczego komisje, które powinny wiedzieć
o tym przede wszystkim jako pierwsze, również o tym
nie wiedzą i dowiadują się z mediów, social mediów.

100

75. posiedzenie Sejmu w dniu 9 maja 2023 r.
Oświadczenia poselskie

Poseł Paweł Krutul
To jest po prostu niepoważne traktowanie społeczeństwa. Czy to są jedyne przypadki, które zdarzyły się
na terytorium naszego kraju? Nie wiemy, bo nie możemy zapytać. Dlaczego unikacie tego tematu? Głosowaliśmy wspólnie jako opozycja nad ustawą o obronie ojczyzny. Mamy rekordowy budżet odnośnie do
wzmacniania bezpieczeństwa naszego kraju. Pamiętamy, jakie były obiekcje, jeżeli chodzi o pozyskanie
ochrony polskiego nieba, o patrioty. Też się tutaj sprzeczaliśmy. Nie mamy najwidoczniej takiego sprzętu,
który by nas chronił.
Mamy coraz więcej jednostek NATO w naszym
kraju, a nasze niebo jest dziurawe. O co tu chodzi?
Dlaczego nikt z rządu Prawa i Sprawiedliwości nie
chce na to pytanie odpowiedzieć? Żądamy odpowiedzi. Dziękuję bardzo.

Wicemarszałek Włodzimierz Czarzasty:
Dziękuję bardzo.
Pan poseł Mirosław Suchoń, Polska 2050.
Nie ma.
Pan poseł Marek Rutka, Lewica.

Poseł Marek Rutka:
Panie Marszałku! Wysoka Izbo! Nadal wielu Polaków nie zarabia nawet minimalnego wynagrodzenia,
które w 2023 r. wynosi 3490 zł brutto. Listę najgorzej
płatnych zawodów otwierają pracownicy sprzątający
oraz pracownicy ochrony. Natomiast jeśli chodzi
o branże, najniższe płace są w nauce i szkolnictwie.
Według ostatnich danych ogólnopolskiego badania
wynagrodzeń opracowanych przez organizację Sedlak&Sedlak, jeśli wziąć pod uwagę najgorzej opłacane
branże, to zaliczały się do nich: nauka, szkolnictwo,
kultura i sztuka oraz usługi dla ludności. Niskie płace
odnotowano również w handlu i sektorze publicznym.
Praca nauczyciela, i to bez znaczenia, czy na poziomie
podstawowym, średnim czy akademickim na wyższej
uczelni, staje się coraz mniej możliwa. Mówiąc wprost,
praca na jednym etacie nie pozwala na uzyskanie środków potrzebnych do utrzymania siebie i rodziny, nie
mówiąc już o stworzeniu warunków do rozwoju dydaktycznego czy naukowego. Mówię to z wielką goryczą
jako nauczyciel akademicki z ponad 20-letnim stażem.
Moi koledzy i koleżanki, nauczyciele akademiccy,
coraz częściej mówią, że praca na uczelni staje się dla
nich luksusem, na który mogą sobie pozwolić tylko
dlatego, że w ich rodzinach są osoby, które zarabiają
na tyle dobrze, że mogą przejąć główny ciężar utrzymania rodziny.
Sytuacja taka prowadzi do odpływu młodych kadr
nauczycieli, co prędzej czy później doprowadzi do luki
pokoleniowej, a w następstwie do zapaści całego systemu edukacji i nauki. W dalszej perspektywie może

to doprowadzić do braku perspektyw i warunków
rozwoju dla całego kraju.
Jaskrawym przykładem na pauperyzację polskiej
nauki jest sytuacja w Polskiej Akademii Nauk. Części
instytutów Polskiej Akademii Nauk brakuje środków
nawet na pokrycie pracownikom pensji minimalnej.
Według szacunku prezesa Polskiej Akademii Nauk
potrzeba na ten cel 63 mln zł, zaś na pokrycie kosztów
bieżącej działalności brakuje w budżecie 160 mln zł.
W związku z wejściem w życie rozporządzenia podwyższającego kwotę minimalnego wynagrodzenia
ministerstwo nauki przekazało zwiększoną subwencję
na pokrycie skutków tej regulacji w kwocie 40 mln zł.
Co to w praktyce oznacza? Otóż to, że w Polskiej
Akademii Nauk jest tak wiele stanowisk pracy, które
są wynagradzane na poziomie płacy minimalnej.
Spłaszczenie wynagrodzeń, brak motywacji do pracy,
a w konsekwencji odchodzenie z zawodu – taka przyszłość czeka polską naukę i edukację. (Oklaski)

Wicemarszałek Włodzimierz Czarzasty:
Dziękuję bardzo.
Pan poseł Szymon Giżyński, Prawo i Sprawiedliwość.

Poseł Szymon Giżyński:
Panie Marszałku! Wysoki Sejmie! Oświadczenia
część pierwsza. Uczestnikom marszów i innych ataków na kościół i Polskę – cytaty. Blaise Pascal: Miło
znajdować się na statku smaganym burzą, kiedy ma
się pewność, że nie zginie: prześladowania doświadczające Kościół są tego rodzaju. Johannes Dyba, biskup Fuldy: W demokracji panuje większość, w Kościele – prawda. André Malraux: Wiek XXI albo będzie wiekiem religijnym, albo nie będzie go wcale. Bolesław Prus: Nie podkopujcie religii, nie róbcie sportu z niedowiarstwa, gdyż zabawą tą na wiele lat, jeżeli nie pokoleń, możecie zgnoić ojczyznę. Antoine de
Saint-Exupéry: Jeżeli pozwolisz, aby robactwo się
rozmnożyło, rodzą się prawa robactwa. I rodzą się
piewcy, którzy będą je wysławiać.
Część druga. Z bocznej kulisy, parafraza, rozmowa przyjaciół. Czemu jęczysz? – spytał Tuska Trzaskowski. – Przecież tu w kraju jesteś beztroski. – Spoko – odrzekł Tusk, popijając xeres, nie twój interes.
(Oklaski)
(Poseł Jarosław Rzepa: To było górnolotne…)

Wicemarszałek Włodzimierz Czarzasty:
Przepraszam, bo mnie po prostu zatkało.
(Poseł Małgorzata Chmiel: Mnie też.)
Ze względu na powietrze pewnie…
Pani poseł Agnieszka Soin, Prawo i Sprawiedliwość.
Bardzo proszę.

75. posiedzenie Sejmu w dniu 9 maja 2023 r.
Oświadczenia poselskie

Poseł Agnieszka Soin:
Bardzo dziękuję.
Szanowny Panie Marszałku! Wysoka Izbo! Kolejna dobra informacja dla seniorów. Rząd Prawa
i Sprawiedliwości udowadnia, że troska o najstarszych jest naszym priorytetem. W ramach programu
Senior+ powstanie ponad 90 nowych domów i klubów seniora. Rząd przeznaczył na ten cel 60 mln zł.
Warto wspomnieć, że kluby i domy seniora dają
dziś ponad 25 tys. miejsc pracy. Warto też zaznaczyć,
że od czasów rządów Prawa i Sprawiedliwości wzrosła liczba miejsc aktywności seniorów. W całej Polsce
takich miejsc jest już ok. 1200, a zanim obejmowaliśmy rządy, ta liczba nie przekraczała 100. To pokazuje, jak bardzo zależy nam na tej grupie społecznej,
jej rozwoju, aktywizacji oraz integracji, a także zapobieganiu jej wykluczeniu. Tylko na Dolnym Śląsku
powstało w ostatnich latach ponad 80 klubów i domów seniora. Tworzą się także miejsca integracji międzypokoleniowej.
Prawo i Sprawiedliwość udowadnia, że troska o osoby najstarsze powinna być realizowana na wszystkich
płaszczyznach zarówno przez programy pomocowe,
jak i podnoszenie kompetencji, edukację w szkołach
dotyczącą wrażliwości, empatii wobec seniorów, wymianę dobrych praktyk pomiędzy osobami starszymi
a młodymi ludźmi, tworzenie relacji i więzi międzypokoleniowych, uświadamianie potrzeb tych osób
w życiu obywatelskim, a także zapobieganie ich wykluczeniu. Jako parlamentarzysta z Dolnego Śląska
jestem dumna, że rząd Prawa i Sprawiedliwości jest
zawsze blisko seniorów i wsłuchuje się w ich głosy,
a polityka senioralna jest naszym fundamentem państwa. Bardzo dziękuję. (Oklaski)

Wicemarszałek Włodzimierz Czarzasty:
Dziękuję serdecznie.
Pani poseł Anna Pieczarka, Prawo i Sprawiedliwość.
Bardzo proszę.

Poseł Anna Pieczarka:
Panie Marszałku! Wysoka Izbo! Pragnę serdecznie podziękować tarnowskiemu oddziałowi Towarzystwa Miłośników Lwowa i Kresów Południowo-Wschodnich za zorganizowanie kolejnej akcji pomocy dla
polskich rodzin na Ukrainie, która przed świętami
Wielkiejnocy objęła również potrzebujących mieszkańców z ukraińskim obywatelstwem. W Tarnowie
Towarzystwo Miłośników Lwowa i Kresów Południowo-Wschodnich działa od 1989 r. Zrzesza osoby, którym bliskie jest dziedzictwo kulturowe i historyczne,
a które interesują się także dziejami współczesnych
Lwowa i Kresów Południowo­‑Wschodnich. Działalność towarzystwa skupia się m.in. na pielęgnowaniu
dorobku historycznego tych ziem oraz ratowaniu
i ochronie pamiątek przeszłości, ale podstawowym

101

celem jest udzielanie pomocy Polakom we Lwowie
i na Kresach, szczególnie dzieciom i młodzieży.
Od lat prezenty i dary świąteczne docierają z Tarnowa do dzieci i polskich rodzin na Ukrainie na początku grudnia na św. Mikołaja. W tym roku autokar
wypełniony setkami kilogramów żywności, środków
czystości i słodyczy wyjechał na Kresy również przed
świętami Wielkiejnocy.
Miałam przyjemność uczestniczyć w tym wyjeździe. Odwiedziliśmy wioski, szkoły i parafie w rejonie
Mościsk: w Strzelczyskach, w Pnikucie, Czyszkach
i Krysowicach. Byliśmy także na Cmentarzu Orląt
Lwowskich. Łezka kręciła się w oku podczas rozmów
z mieszkańcami, w tym Polakami, gdy słyszało się
polskie imiona dzieci, których otwartość i serdeczność jest wręcz niesamowita, gdy widziało się radość
naszych rodaków. Dla nich ważne jest przede wszystkim to, że ktoś przyjechał z dobrym słowem, że ktoś
w kraju o nich pamięta.
Warto podkreślić również, że ze względu na sytuację związaną z rosyjską agresją pomoc objęła także
potrzebujących mieszkańców tych wiosek z ukraińskim obywatelstwem.
Jeszcze raz dziękuję za ten gest serca Towarzystwu
Miłośników Lwowa i Kresów Południowo-Wschodnich,
ale także wszystkim innym, którzy wsparli tę akcję:
samorządom lokalnym, a zwłaszcza samorządowcom
z gminy Tarnów, firmom i instytucjom oraz młodzieży szkolnej z regionu tarnowskiego zaangażowanej
w zbieranie darów. Bardzo dziękuję, panie marszałku. (Oklaski)

Wicemarszałek Włodzimierz Czarzasty:
Dziękuję bardzo.
Pani posłanka Monika Falej, Lewica.
Bardzo proszę.

Poseł Monika Falej:
Panie Marszałku! Wysoka Izbo! Nie wiem, czy
państwo wiecie, ale minister Czarnek postanowił
wziąć się do pracy i zaczął zastanawiać się, co by tu
można zmienić w polskiej szkole. Jeśli ktoś myśli, że
martwi się o niedofinansowanie szkolnictwa, niskie
płace nauczycieli albo akty przemocy rówieśniczej
czy depresję wśród dzieci i młodzieży, to się grubo
myli. Minister wpadł na pomysł, że polską szkołę
uzdrowi zakaz używania telefonów komórkowych.
Panie Ministrze! Rozumiem, że wszystkie grzechy
główne pana przerastają i nie da pan rady naprawić
żadnego z nich, ale jak już za cokolwiek się pan ma
zabrać, to proponuję zmiany w nauczaniu: pozwolić
dzieciom pracować w grupach, organizować więcej
prac projektowych, umożliwić częstsze wychodzenie
poza szkolne mury, a także wykonywanie prostych
ćwiczeń gimnastycznych podczas lekcji, umożliwić
zmianę ról, zmienić ustawienie ławek, zlikwidować
dzwonki i tradycyjne ocenianie, zlikwidować obliga-

102

75. posiedzenie Sejmu w dniu 9 maja 2023 r.
Oświadczenia poselskie

Poseł Monika Falej
toryjne prace domowej. A może by tak w ogóle zacząć
od podania się do dymisji? Jeden gest, a tak wiele by
zmienił. Dziękuję. (Oklaski)

Wicemarszałek Włodzimierz Czarzasty:
Dziękuję.
Pani poseł Teresa Glenc, Prawo i Sprawiedliwość.
Bardzo proszę.

Poseł Teresa Glenc:
Panie Marszałku! Wysoka Izbo! Bogu na chwałę,
ludziom na pożytek – to hasło obrazujące etos strażackiej służby. W maju tradycyjnie obchodzony jest miesiąc ochrony przeciwpożarowej. Jest to dobry czas, by
podziękować strażackiej braci za to, że każdego dnia
jest gotowa rzucić wszystko, by nieść pomoc tym, którzy jej potrzebują, m.in. osobom dotkniętym pożarami,
wypadkami, kataklizmami pogodowymi. Na co dzień
to nasi sąsiedzi, znajomi, członkowie rodzin. To zwykli, a zarazem niezwykli ludzie.
Za wasz codzienny trud, który niesie ryzyko utraty zdrowia, z całego serca, drogie druhny i drodzy
druhowie, dziękuję. Z tego miejsca pragnę również
pozdrowić wasze rodziny, które z niepokojem czekają na wasz powrót z każdej akcji do domu, i podziękować im za to. Dziękuję też młodzieżowym drużynom pożarniczym za to, że potrafią odłożyć smartfony i poświęcić się nauce sztuki ratowania innych.
Każde spotkanie z bracią strażacką jest dla mnie
ogromną radością, a miesiąc maj obfituje w strażackie wydarzenia. Tak więc, druhny i druhowie, do
zobaczenia na obchodach Dnia Strażaka. Niech wasz
wspaniały patron, św. Florian, zamęczony za wiarę,
wyprasza u Boga potrzebne łaski dla was i waszych
rodzin. Dziękuję. (Oklaski)

Wicemarszałek Włodzimierz Czarzasty:
Dziękuję.
Pani posłanka Klaudia Jachira, Koalicja Obywatelska.
(Poseł Klaudia Jachira: I Zieloni.)
Pani posłanko, jeszcze raz to zrobię.
Pani posłanka Klaudia Jachira, partia Zielonych,
Koalicja Obywatelska.
Bardzo proszę.

Poseł Klaudia Jachira:
Bardzo dziękuję, panie marszałku.
Szeregowy Pośle Kaczyński! Panie Marszałku!
Wysoka Izbo! 9 maja to Dzień Europy, czyli święto
pokoju i jedności. Zaledwie 5 lat po najstraszniejszej

z wojen w historii ludzkości Robert Schuman przedstawił swoją wizję, dzięki której ponowna wojna między narodami europejskimi miała być nie do pomyślenia. Czy genialny plan Schumana, który dał początek Unii Europejskiej, jest aktualny? Po 73 latach
nad Europą zbierają się czarne chmury. Na Wschodzie trwa wojna, a wśród europejskich krajów, w tym
w Polsce, są rządy, które szczują na Unię.
Czy Jarosław Kaczyński cokolwiek zrozumiał
z idei Roberta Schumana? Okazuje się, że absolutnie
nic. I robi wszystko, aby ten plan pogrzebać, oczywiście jeśli tylko mu na to pozwolimy. Możemy się zapytać: Jak powinniśmy świętować 9 maja, ten Dzień
Europy, dzień jedności? Może trzeba wziąć przykład
z Ursuli von der Leyen, która zamiast siedzieć w bezpiecznej Europie, pojechała do ogarniętej wojną
Ukrainy i tam, w tej wojennej rzeczywistości ciągłego zagrożenia atakiem z powietrza, pewnie będzie
mówić o idei Schumana, żeby już nigdy więcej europejskie narody nie prowadziły ze sobą wojny. To piękny gest i bardzo ją w tym popieram.
Święto, więc czas na życzenia. Chciałabym byśmy
kolejne Dni Europy świętowali zjednoczeni i silni,
i już razem z nowym członkiem Unii Europejskiej, ze
zwycięską i niepodległą Ukrainą. (Oklaski)

Wicemarszałek Włodzimierz Czarzasty:
Dziękuję.
To była pani posłanka partii Zielonych Klaudia
Jachira.
(Poseł Klaudia Jachira: Bardzo dziękuję.)
Pan poseł Zbigniew Ziejewski, Koalicja Polska.
Nie ma.
Pan poseł Tomasz Olichwer, Koalicja Obywatelska.
Bardzo proszę, panie pośle.

Poseł Tomasz Olichwer:
Dziękuję.
Panie Marszałku! Wysoka Izbo! Zbliża się sezon
wakacyjny. Już niedługo amatorami wodnego wypoczynku zapełnią się kąpieliska, jeziora czy też zalewy.
Chyba nikogo nie muszę przekonywać, jak ważną
i fundamentalną sprawą jest zapewnienie bezpieczeństwa osobom korzystającym z wodnych akwenów. To
właśnie ratownicy czuwają nad naszym bezpieczeństwem i są pierwszym ratunkiem w sytuacjach zagrażających życiu i zdrowiu. Mam jednak wrażenie, że
rząd PiS-u jest niespecjalnie zainteresowany stanem
ratownictwa wodnego w naszym kraju.
Podmioty ratownictwa wodnego czekały z nadzieją na uruchomienie środków z Narodowego Funduszu Ochrony Środowiska i Gospodarki Wodnej na zakup nowego sprzętu i wyposażenia. Co ważne, wszystkie te podmioty były przygotowane do sfinansowania
z własnych środków 50% wartości swoich projektów.
Niestety rząd poinformował ostatnio, że nie jest
skłonny ze swojej strony dołożyć, mimo wcześniej-

75. posiedzenie Sejmu w dniu 9 maja 2023 r.
Oświadczenia poselskie

Poseł Tomasz Olichwer
szych zapewnień, podmiotom ratownictwa wodnego
drugiej brakującej połowy. To skandal. Mamy zatem
rozumieć, że na bezpieczeństwo Polek i Polaków pieniędzy brakuje?
Szanowni Państwo! Apeluję z tego miejsca o pilne
zabezpieczenie środków na dofinansowanie doposażenia podmiotów ratownictwa wodnego w naszym kraju,
w trosce o bezpieczeństwo naszych rodaków. Dziękuję.

Wicemarszałek Włodzimierz Czarzasty:
Dziękuję bardzo.
Pan poseł Grzegorz Adam Woźniak, Prawo i Sprawiedliwość.
Bardzo proszę.

Poseł Grzegorz Adam Woźniak:
Dziękuję bardzo.
Panie Marszałku! Wysoka Izbo! Dzisiejsze wystąpienie chcę poświęcić jubileuszowi 600-lecia miasta
Garwolin. Jak mawiają w grodzie nad Wilgą, od Garwolina świat się zaczyna. Garwolin, leżący na terenie
dawnej Ziemi Czerskiej, należy do najstarszych ośrodków miejskich południowo-wschodniego Mazowsza.
W 1407 r. wioskę kupił książę mazowiecki Janusz
I, który w roku 1423 nadał Garwolinowi prawa miejskie. Po wygaśnięciu linii książąt mazowieckich
w 1526 r. Garwolin stał się miastem królewskim. Od
roku 1539, kiedy został stolicą powiatu Ziemi Czerskiej, rozpoczął się dynamiczny rozwój miasta, które
stało się ważnym ośrodkiem rzemiosła i handlu. Potop szwedzki w połowie XVII w. spowodował w mieście ogromne zniszczenia. W okresie rozbiorów miasto borykało się z biedą, karane za patriotyczne uniesienia. Podczas powstania styczniowego wielu mieszkańców uczestniczyło w walkach z Rosjanami.
W latach I wojny światowej w Garwolinie działały
tajne oddziały Polskiej Organizacji Wojskowej, podległe Józefowi Piłsudskiemu. Ujawniły one swoją działalność w listopadzie 1918 r., podczas rozbrojenia żołnierzy niemieckich. 17 i 18 sierpnia 1920 r., podczas
wojny polsko-sowieckiej, w Garwolinie stacjonował
sztab marszałka Józefa Piłsudskiego, który dowodził
kontrofensywą znad Wieprza, odrzucając Armię Czerwoną spod Warszawy. W latach 1921–1939 w tutejszych koszarach kawaleryjskich stacjonował 1 Pułk
Strzelców Konnych im. Cesarza Napoleona. A tradycje
ułańskie i zamiłowanie do koni pozostało lokalnej społeczności do dnia dzisiejszego.
We wrześniu 1939 r. Garwolin został zbombardowany i spalony. W czasie okupacji miały miejsce liczne aresztowania i deportacje do obozów zagłady
i koncentracyjnych. Funkcje hitlerowskiego starosty
pełnił wtedy Karl Freudenthal. Jedną z pierwszych
jego decyzji było usunięcie z miasta obywateli narodowości żydowskiej i przesiedlenie ich do gett w Żele-

103

chowie, Sobolewie, Łaskarzewie i Parysowie. Do
końca 1942 r. na rozkaz Freudenthala gestapo oraz
żandarmeria zamordowały na terenie miasta i powiatu 890 osób, a do obozów koncentracyjnych lub do
pracy przymusowej wywieziono kolejnych 2100. Za
popełnione zbrodnie sąd Delegatury Rządu na Kraj
wydał na niego wyrok śmierci. Zastrzelony 5 lipca
1944 r., podczas zamachu dokonanego przez połączone dwie grupy dywersyjne AK z Garwolina i Woli
Rębkowskiej. Był to jeden z niewielu zamachów na
ziemiach polskich, który przeprowadzono skutecznie
na niemieckim okupancie. W dniu 27 lipca 1944 r.
miasto zostało wyzwolone.
Podczas II wojny światowej Garwolin uległ zniszczeniu niemal w 70%. Liczba mieszkańców zmalała
o połowę, do ok. 5,5 tys. osób. Silne było tu podziemie
niepodległościowe. 10 marca 1946 r. na szosie Warszawa–Lublin w rejonie Gończyc w pobliżu Garwolina oddział AK Mariana Bernaciaka pseudonim „Orlik” stoczył potyczkę z oddziałem Armii Czerwonej,
w której zginęło kilku żołnierzy radzieckich. (Dzwonek) Dziękuję bardzo. (Oklaski)

Wicemarszałek Włodzimierz Czarzasty:
Dziękuję serdecznie.
Pani poseł Iwona Kurowska, Prawo i Sprawiedliwość.
Zapraszam.

Poseł Iwona Kurowska:
Bardzo dziękuję.
Panie Marszałku! Wysoka Izbo! Tak jak powiedział pan poseł Grzegorz Woźniak, Garwolin, moje
rodzinne miasto, w tym roku obchodzi 600-lecie swojego istnienia. Z tej okazji z inicjatywy posła Woźniaka został wydany znaczek pocztowy, na którym pojawił się wizerunek garwolińskiej kolegiaty.
Garwolińska Parafia pw. Przemienienia Pańskiego, umiejscowiona w środku miasta, jest od 600 lat
prawdziwym sercem Garwolina. Dwie wieże kościoła, widoczne z każdego zakątka, pięknie odcinają się
od błękitu nieba i górują nad panoramą miasta, tworząc jego klimat i duszę.
Kolegiata garwolińska od 600 lat tętni życiem
religijnym, kulturowym, społecznym i artystycznym.
Jest centrum wspólnoty mieszkańców Ziemi Garwolińskiej. Zawsze była ostoją i schronieniem dla nas,
mieszkańców, co było szczególnie ważne w trudnych
czasach, kiedy kościół pełnił rolę ośrodka nie tylko
wiary, ale także patriotyzmu i polskości. Zaczynały
się w murach parafii dzieła wielkie, wiele spośród
nich trwa do dziś.
Mam to szczęście, że kolegiata garwolińska od
zawsze była i jest parafią moją i mojej rodziny. Przez
kilkadziesiąt lat obserwujemy życie parafii i uczestniczymy w nim. W latach 70. i 80. ksiądz Józef Szajda rozpoczął wspaniałą pracę z młodzieżą w ruchu

104

75. posiedzenie Sejmu w dniu 9 maja 2023 r.
Oświadczenia poselskie

Poseł Iwona Kurowska
oazowym i w scholi. Dzieło wtedy rozpoczęte trwa do
dziś w grupach starszej młodzieży, która kontynuuje
idee swojego opiekuna.
W 1984 r. ks. Marian Daniluk przygarnął do kościoła grupę harcerzy, tworząc duszpasterstwo harcerskie. Przez tę formację po dziś dzień przewinęło się
kilka pokoleń młodych ludzi, którzy chcieli formować
swoją osobowość w duchu nie tylko świeckiego harcerstwa, ale przede wszystkim wiary w Boga, a ks. Daniluk ma kolejnych wspaniałych następców, kapelanów harcerskich. W 1996 r. ks. Banasiuk wraz z grupą wiernych zainicjował utworzenie na terenie parafii
katolickiego liceum, którego wielkim przyjacielem był
proboszcz ks. Maksymowicz. Także to dzieło pięknie
rozwija się do dziś. Wielką zasługą ks. Ryszarda Andruszczaka było doprowadzenie do nadania kościołowi
w naszym mieście tytułu kolegiaty. Garwolińska kolegiata miała zawsze szczęście do kapłanów wielkich,
oddanych Bogu i ludziom. To oni gromadzili wokół
siebie wiernych w grupach parafialnych, rozpoczynali wspaniałe inicjatywy, które przez kolejne dziesięciolecia kontynuowali ich następcy.
Jestem jako poseł ziemi garwolińskiej związany
z Garwolinem głęboko wdzięczna Bogu i wszystkim
kapłanom za dar kolegiaty pw. Przemienienia Pańskiego w Garwolinie, w której tyle ważnych dla mnie
osobiście i dla mojego pokolenia spraw, zdarzeń się
wydarzyło, tworząc historię wspólnoty religijnej, miasta, moich przyjaciół i rodziny. Dziękuję. (Oklaski)

Wicemarszałek Włodzimierz Czarzasty:
Dziękuję bardzo.
Pani poseł Małgorzata Chmiel, Koalicja Obywatelska.

Poseł Małgorzata Chmiel:
Panie Marszałku! Wysoka Izbo! Mieszkańcy gdańskich dzielnic: Nowego Portu, Brzeźna, Letnicy,
Wrzeszcza, Przeróbki i Stogów od kilku tygodni skarżą się na pył węglowy, który przy każdym podmuchu
wiatru przemieszcza się z portu do ich domów. Nie
mogą otworzyć okien, żeby nie mieć pyłu węglowego
w mieszkaniu. Przyczyn nadmiernego pylenia węglowych hałd na terenie portu jest kilka. Główną jest
brak zabezpieczenia miału węglowego i jego niewłaściwe przechowywanie. Przypływają statki z węglem,
który jest niewłaściwie przeładowywany na ciężarówki. Rozpylenie następuje na skutek wiatru, który
wznieca pył z hałd i roznosi go na dzielnice mieszkaniowe. Powoduje to zanieczyszczenie powietrza, które
zagraża zdrowiu mieszkańców, nie mówiąc już o obecnym wszędzie brudzie, który jest dużą uciążliwością.
Jednym ze sposobów na walkę z pyleniem węgla
jest montaż specjalnych polewaczek wodnych, podobnych jak w porcie w Gdyni, które ograniczały pylenie

węgla. Wiem, że port gdański już je uruchomił, ale
w zbyt małym zakresie. Są również inne sposoby, np.
brak rozładunków i załadunków podczas silnych wiatrów, szybsze prowadzenie załadunków poprzez montaż dodatkowych dźwigów. Mieszkańcy proszą o jak
najszybsze rozwiązanie problemu. Zwracam się więc
do rządu i do wojewódzkiego inspektoratu ochrony
środowiska o podjęcie natychmiastowych skutecznych działań eliminujących pylenie węgla, bo lanie
wody już się zaczęło, ale mieszkańcy tych dzielnic
widzą przyszłość w czarnych barwach. Dziękuję.

Wicemarszałek Włodzimierz Czarzasty:
Dziękuję bardzo.
Pan poseł Paweł Lisiecki, Prawo i Sprawiedliwość.

Poseł Paweł Lisiecki:
Panie Marszałku! Wysoka Izbo! W związku z polityką transportową miasta stołecznego Warszawy
wraz z radnym Pragi-Północ Ernestem Kobylińskim
zaproponowaliśmy w budżecie obywatelskim projekt
„Urzędnicy na rowery – Rafał Trzaskowski daje przykład!”. Projekt ten wyszedł naprzeciw zapisanym
w polityce transportowej miasta oczekiwaniom, takim
jak ograniczenie ruchu samochodowego czy też faworyzowanie środków transportów takich jak rowery.
Władze Warszawy, jak wiemy z raportu C40 Cities,
zamierzają ograniczyć liczbę samochodów w mieście
do 190 sztuk na 1 tys. mieszkańców. Z panem radnym
zaproponowaliśmy więc działanie mające na celu ograniczenie liczby samochodów w warszawskim ratuszu.
Niestety projekt urzędnicy Rafała Trzaskowskiego
ocenili negatywnie i niestety nie zostanie on poddany
pod głosowanie. Dlaczego? Odpowiedź znajduje się
w uzasadnieniu, które otrzymaliśmy.
Otóż okazuje się, że Rafał Trzaskowski i jego zastępcy oraz zastępczynie nie mogą przesiąść się ze
służbowych limuzyn na rowery, ponieważ, jak czytamy, projekt narusza przyjęte w urzędzie standardy
odbywania podróży służbowych przez przedstawicieli stołecznych władz samorządowych. Czyli jeżeli są
jakieś standardy odnoszące się do wyższych urzędników warszawskiego ratusza, to nie można ich zmienić tak, aby te standardy były zgodne z polityką
transportową miasta. Ale mieszkańcy muszą swoje
standardy dostosować do tej polityki. W uzasadnieniu dalej czytamy: prezydent i kierownictwo urzędu
zwyczajowo korzystają z samochodów, które gwarantują im sprawne zarządzanie miastem. Czyli mimo
polityki transportowej miasta nie wolno zmienić zwyczajów prezydenta i kierownictwa urzędu, którzy
jeżdżą samochodami, a nie energooszczędnymi i mniej
obciążającymi środowisko środkami transportu, takimi jak rowery, ale mieszkańców w tym względzie
ma obowiązywać oczywiście polityka transportowa
miasta. Dalej czytamy ponadto, że należy również
podkreślić, że poruszanie się kierownictwa urzędu

75. posiedzenie Sejmu w dniu 9 maja 2023 r.
Oświadczenia poselskie

Poseł Paweł Lisiecki
rowerami w czasie np. niekorzystnych warunków
atmosferycznych, w szczególności warunków na drogach, podnosi ryzyko utraty zdrowia lub życia w możliwej kolizji drogowej. Korzystanie z samochodu posiadającego liczne atesty i certyfikaty bezpieczeństwa
jest w tym kontekście rozwiązaniem znacznie korzystniejszym.
I co to oznacza? Otóż oznacza, że nie można narażać życia i zdrowia urzędników, a w szczególności
prezydenta Warszawy i jego zastępców, ale władze
Warszawy są gotowe ponieść takie ryzyko względem
mieszkańców stolicy. Cała polityka transportowa
miasta, jak widać, oparta jest na podwójnych standardach. Urzędnicy mogą jeździć samochodami, nawet w centrum miasta, bo jest to efektywne i bezpieczne, ale pozostali mieszkańcy muszą patrzeć, jak
władający ich miastem prezydent mija ich swoją najnowszą limuzyną zakupioną z budżetu miasta, bo oni
nie mają prawa jeździć efektywnie i bezpiecznie.
Dziękuję bardzo. (Oklaski)

Wicemarszałek Włodzimierz Czarzasty:
Dziękuję bardzo.
Pan poseł Jarosław Rzepa, Koalicja Polska.

Poseł Jarosław Rzepa:
Panie Marszałku! Wysoka Izbo! W 2019 r., kiedy
Prawo i Sprawiedliwość wygrywało wybory, mówiło,
że tak bardzo wspaniale będzie na polskiej wsi. A co
się od tego czasu wydarzyło? To przecież prezes Jarosław Kaczyński wymyślił piatkę dla zwierząt. Miał
być ograniczony ubój rytualny i ograniczona hodowla zwierząt futerkowych. Na szczęście nie udało się
tego zrealizować.
To przecież PiS działaniami swojego komisarza
Janusza Wojciechowskiego przygotował nam zielony
ład i chaos w procedurach wprowadzenia ekoschematów, które podobno mają zwiększyć dopłaty dla rolnictwa, a widać, że tego w żaden sposób nie będzie.
W 2019 r. to właśnie PiS mówił o podwójnych dopłatach. A co dziś mamy? Dziś mamy 118 euro do hektara, a za naszych czasów było to 190.
To PiS swoją bezczynnością doprowadził do wwiezienia na teren Polski – o czym dzisiaj mówił pan minister Telus – 3,7 mln t zbóż, które zdemolowały polski
rynek zbożowy. Ze zbożem wjechały również kurczaki,
jaja, spirytus, miód. Dziś minister Telus jeździ jak

105

strażak, gasząc pożary, które sam wzniecił. Nie byłoby tej sytuacji, gdyby powołany przez pana premiera
Mateusza Morawieckiego 23 czerwca ub.r. zespół, który miał monitorować wjeżdżające produkty, pracował.
Nie mielibyśmy dzisiaj tej sytuacji. Widać, że zespół
powołano dla spokoju, ale chyba dla spokoju rządu.
Pan minister Telus jest dumny z konwojów zbóż eksportowanych dzisiaj jak konwoje ze złotem.
Dziś rolnicy nie mają miejsc, gdzie mogliby sprzedawać zboże ze zbiorów 2022 r., a ceny, które osiągają, są sprzed wojny. Co z podmiotami skupowymi,
które kupiły drogie zboże po żniwach? Dziś są pełne.
Pewnie by chciały pomóc rolnikom, ale same mają
problem z tym, co skupiły wcześniej. Dziś pracownicy Agencji Restrukturyzacji i Modernizacji zapowiadają protesty. I co będzie z obietnicami szybkiego
wsparcia, jeśli nie będzie osób, które będą weryfikowały te wnioski?
Pan minister Robert Telus widział pewnie wczoraj traktory na ulicach Szczecina, bo ten protest się
nie skończył. Pan, panie ministrze, obiecał tym rolnikom rozwiązanie tej umowy, bo oni strajkują już
71 dni. I przypomnę, panie ministrze, że jest pan
ministrem polskiego rządu, KOWR jest Krajowym
Ośrodkiem Wsparcia Rolnictwa. To są polscy rolnicy,
to jest polska ziemia, ale wydaje mi się, że oni wcale
nie czują się gospodarzami u siebie.
2 maja ponownie Komisja Europejska zmusiła nas
do otwarcia granic dla wielu produktów (Dzwonek)
i ciekawy jestem, w jaki sposób teraz ustrzeżemy się
przed zalewem tych produktów. Dziękuję bardzo.

Wicemarszałek Włodzimierz Czarzasty:
Dziękuję bardzo, panie pośle.
Na tym zakończyliśmy oświadczenia poselskie*).
Informacja o wpływie interpelacji, zapytań oraz
odpowiedzi na nie dostępna jest w Systemie Informacyjnym Sejmu.
Na tym kończymy 75. posiedzenie Sejmu Rzeczypospolitej Polskiej.
Protokół posiedzenia będzie wyłożony do przejrzenia w Sekretariacie Posiedzeń Sejmu.
Porządek dzienny 76. posiedzenia Sejmu, zwołanego na dni 24, 25 i 26 maja 2023 r., został paniom
i panom posłom doręczony.
Zamykam posiedzenie.
(Wicemarszałek trzykrotnie uderza laską marszałkowską)
*) Teksty wystąpień niewygłoszonych w załączniku.

(Koniec posiedzenia o godz. 23 min 45)

Załącznik

Teksty wystąpień niewygłoszonych

Pierwsze czytanie rządowego projektu ustawy o Funduszu Ochrony Rolnictwa
– punkt 2. porządku dziennego
Poseł Tomasz Kostuś
Klub Parlamentarny Koalicja Obywatelska – Platforma Obywatelska, Nowoczesna, Inicjatywa Polska,
Zieloni
Pani Marszałek! Wysoka Izbo! Przedstawiony
projekt obejmuje utworzenie Funduszu Ochrony Rolnictwa, którego środki będą gromadzone przez Krajowy Ośrodek Wsparcia Rolnictwa i z którego będą
wypłacane rekompensaty producentom rolnym sprzedającym swoje produkty rolne w przypadku niewypłacalności podmiotów skupujących. W opinii wielu
środowisk, m.in. Związku Polskich Przetwórców Mleka, finansowanie funduszu to nic innego jak nowe
obciążenie podatkowe dla rolników. Istotną kwestią
jest również sposób procedowania nad niniejszym
projektem, w szczególności w odniesieniu do konsultacji społecznych, których forma niestety odbiegała
od zwyczajowych form. W związku z powyższym proszę o udzielenie odpowiedzi na pytania.
Czy w ocenie resortu rolnictwa sposób finansowania funduszu ma charakter obciążenia podatkowego
dla rolników?
Czy to prawda, że nie doszło do obiecanego spotkania strony społecznej z ministrem rolnictwa, na
którym miano przedyskutować zasadność wprowadzenia nowego obciążenia dla rolników?
Sprawozdanie Komisji Infrastruktury oraz
Komisji Rolnictwa i Rozwoju Wsi o rządowym
projekcie ustawy o zmianie ustawy o gospodarowaniu nieruchomościami rolnymi Skarbu
Państwa oraz ustawy – Prawo budowlane
– punkt 4. porządku dziennego
Poseł Tomasz Kostuś
Klub Parlamentarny Koalicja Obywatelska – Platforma Obywatelska, Nowoczesna, Inicjatywa Polska,
Zieloni
Pani Marszałek! Wysoka Izbo! Proponowane zmiany legislacyjne mają na celu m.in. ułatwienie procesu
inwestycyjno-budowlanego prowadzonego na terenie
gospodarstw rolnych. Projekt obejmuje m.in. zmniej-

szenie wymogów formalnych w zakresie ilości wymaganych dokumentów, co z kolei ma ograniczać koszty
tych przedsięwzięć. Zmniejszone koszty wynikają
z braku konieczności opracowywania projektu budowlanego, w tym ponoszenia kosztów wykonania
map do celów projektowych, oraz braku kosztów nadzoru – kierownik budowy.
Czy resort przewiduje wsparcie finansowe dla realizacji tego typu inwestycji prowadzonych przez rolników indywidualnych?
Czy realizacja tego typu zadań inwestycyjnych
bez obowiązkowego nadzoru w postaci kierownika
budowy nie rodzi ryzyka co do prawidłowości prowadzenia takich procesów?
Oświadczenia poselskie
Poseł Waldemar Andzel
Klub Parlamentarny Prawo i Sprawiedliwość
Oświadczenie w sprawie zapowiedzi „rozbicia”
Orlenu przez Platformę Obywatelską
Panie Marszałku! Wysoka Izbo! Cieszę się, że
wreszcie było nam dane zapoznać się z tajemniczym
programem wyborczym Platformy Obywatelskiej.
Posłanka Izabela Leszczyna w swojej wypowiedzi dla
Radia ZET stwierdziła, że:
„Oczywiście, że rozbijemy ten Orlen. Rozbijemy
ten monopol. Nie widzę powodu, dla którego Polskie
Górnictwo Naftowe i Gazownictwo mają być częścią
Orlenu”. Posłanka dodała, że obiecuje po tym „rozbiciu” benzynę za ok. 5 zł.
Jak widać, opozycja nic się nie zmieniła, nie nauczyła się absolutnie niczego. Byliście partią, która
prywatyzowała, zamykała, sprzedawała polskie huty,
kopalnie i spółki Skarbu Państwa. W nowej kadencji
Sejmu zrobicie wszystko, by tę łatkę sprzedawczyków
dalej dzierżyć. Dobrze wiedzieć. Polacy lubią jasne
sytuacje. Dziękuję.
Poseł Barbara Bartuś
Klub Parlamentarny Prawo i Sprawiedliwość
Szanowny Panie Marszałku! Wysoka Izbo! Maj to
czas matur, ale dla mnie to też czas konkursów historycznych, które organizuję we współpracy z małopolską kurator oświaty dla uczniów szkół z Małopolski.

108
„Droga do Niepodległości 1795–1918” to temat tegorocznego konkursu historycznego dla szkół ponadpodstawowych, którego finał odbył się w czwartek 27
kwietnia 2023 r. w Zespole Szkół Zawodowych im.
Stanisława Wyspiańskiego w Bobowej. Temat obejmował zagadnienia z okresu od III rozbioru i utraty przez
Polskę niepodległości aż do jej odzyskania w 1918 r.
Współorganizatorami tego konkursu byli małopolska
kurator oświaty, Oddział Instytutu Pamięci Narodowej w Krakowie i Zespół Szkół Zawodowych im. Stanisława Wyspiańskiego w Bobowej, a wiceprezes Rady
Ministrów, minister obrony narodowej Mariusz Błaszczak objął ten konkurs patronatem honorowym. Do
bobowskiego zespołu szkół zawodowych przyjechały
zespoły uczniów szkół z Nowego Sącza oraz powiatów
gorlickiego i nowosądeckiego.
Laureaci konkursu historycznego „Droga do Niepodległości 1795–1918”:
— I miejsce – zespół w składzie: Wojciech Filipiak,
Paweł Cymbała, Monika Sokulska z Liceum Ogólnokształcącego im. Artura Grottgera w Grybowie, łącznie 216 punktów;
— II miejsce – zespół z Liceum Ogólnokształcącego im. Stanisława Wyspiańskiego w Bieczu, łącznie
191 punktów, w składzie Zuzanna Dutka, Kacper
Baran, Łukasz Cichoń;
— III miejsce z liczbą 170 punktów zdobył zespół
z Zespołu Szkół Ogólnokształcących w Bobowej
w składzie: Łukasz Jabłoński, Hubert Janik, Tomasz
Szczepanek;
— IV miejsce dla Zespołu Szkół Ekonomicznych
w Nowym Sączu wywalczył zespół w składzie: Dawid
Smajdor, Filip Kumor, Lucjan Basiaga, zdobywając
167 punktów;
— V miejsce z liczbą 148 punktów po teście pisemnym przypadło zespołowi z liceum nr 2 w Zespole Szkół
nr 1 im. Ignacego Łukasiewicza w Gorlicach w składzie:
Natalia Bacia, Lena Bizoń, Wiktoria Wickowska.
Najlepszy indywidualny wynik punktowy zdobył
Paweł Cymbała z Liceum Ogólnokształcącego im.
Artura Grottgera w Grybowie, który indywidualnie
zdobył 77 punktów na 85 możliwych.
W piątek 5 maja 2023 r. odbył się finał XIII Konkursu Historycznego „Konstytucja 3 Maja – Czasy
Stanisławowskie” organizowanego w Miejskim Zespole Szkół nr 4 w Gorlicach. Tegoroczny konkurs dla
szkół podstawowych honorowym patronatem objął
minister edukacji i nauki Przemysław Czarnek. We
współorganizację konkursu włączyli się małopolskie
kuratorium oświaty, Miejski Zespół Szkół nr 4 w Gorlicach, przewodniczący klubu radnych PiS w Radzie
Powiatu Gorlickiego pan Tomasz Płatek oraz Stowarzyszenie „Nasze Miasto” w Gorlicach.
Laureaci XIII Konkursu Historycznego „Konstytucja 3 Maja – Czasy Stanisławowskie”:
— I miejsce – zespół w składzie: Aleksandra Rybka, Antoni Ciapaj i Adam Kurzawa ze Szkoły Podstawowej im. Komisji Edukacji Narodowej w Zagórzanach, łącznie 132 punkty;

— II miejsce – zespół w składzie: Anna Biel, Amelia
Lachur i Emilia Mróz ze Szkoły Podstawowej im. św.
Jana Kantego w Białej Niżnej, łącznie 118 punktów;
— III miejsce – zespół w składzie: Rafał Franciszek Duraj, Andrzej Turski i Marcin Turski ze Szkoły Podstawowej im. Brata Witalisa – Wojciecha Lei
w Podczerwonem, łącznie 114 punktów;
— IV miejsce – zespół w składzie: Ksawery Szymczyk-Domagała, Oliwia Wilk i Adam Kalisz z Zespołu Szkół w Uściu Gorlickim, łącznie 99 punktów;
— V miejsce – zespół w składzie: Damian Żmuda,
Krystian Podwika i Paweł Kłapacz ze Szkoły Podstawowej nr 1 im. Kazimierza Wielkiego w Grybowie,
łącznie 98 punktów.
Indywidualnie najwięcej punktów, tj. 49 punktów
na 53 możliwych, zdobył Antoni Ciapaj ze Szkoły
Podstawowej im. Komisji Edukacji Narodowej w Zagórzanach.
Nagrodą dla zespołów zajmujących miejsca od I do
V w obydwu konkursach jest wyjazd w czerwcu na
3 dni do Warszawy. Cieszę się, że będę mogła je oprowadzać po polskim parlamencie. Uczniowie, którzy
uzyskali najlepsze indywidualne wyniki punktowe,
otrzymają stypendium z Funduszu Stypendialnego
im. Braci Potoczków.
Szanowny Panie Marszałku! Wysoka Izbo! Szanowni Państwo! Pragnę serdecznie podziękować
współorganizatorom za współpracę i zaangażowanie.
Dziękuję panu premierowi i panu ministrowi za objęciem tych konkursów patronatem honorowym, co
znacznie podniosło rangę tych konkursów. Dziękuję
wszystkim uczestnikom i wszystkim gratuluję udziału, a szczególnie gratuluję laureatom obu konkursów.
Poseł Krzysztof Kubów
Klub Parlamentarny Prawo i Sprawiedliwość
Szanowna Pani Marszałek! Wysoka Izbo! Rząd
Zjednoczonej Prawicy to rząd, który jest blisko ludzi.
Wspiera potrzeby mieszkańców w ich lokalnych
wspólnotach. W całej Polsce realizowane są tysiące
inwestycji, które zmieniają obraz kraju. Wsparcie finansowe rządu to dziesiątki miliardów złotych, dzięki którym powstają m.in. nowe żłobki, przedszkola,
szkoły, kilometry dróg czy obiekty sportowe. Beneficjentami rządowego wsparcia są takie gminy jak
Krotoszyce oraz Miłkowice w powiecie legnickim.
Gmina Prochowice otrzymała wsparcie w wysokości ponad 32 mln zł, które zostaną przeznaczone
m.in. na budowę Centrum Sportu, Edukacji i Kultury w Kwiatkowicach czy przebudowę drogi gminnej
nr 104547D wraz z budową chodników i miejsc postojowych w rejonie budynków mieszkalnych przy ul.
Pocztowej 13–21 w Prochowicach.
Gmina Miłkowice otrzymała wsparcie w wysokości ponad 15 mln zł, które zostaną przeznaczone
m.in. na budowę przedszkola w Miłkowicach, budowę
miejsc sportu i rekreacji na terenie gminy czy rozbudowę i przebudowę oczyszczalni ścieków w Miłkowicach – etap I.

109
Jednocześnie chciałbym bardzo podziękować za
to wsparcie oraz wyrazić nadzieję na kolejne programy rządowe, które będą wspierały rozwój lokalnych
wspólnot.
Poseł Grzegorz Lorek
Klub Parlamentarny Prawo i Sprawiedliwość
Irena Sendlerowa
Piotrków to miasto, w którym kobiety w szczególny sposób zostawiły swój ślad w historii. Helena
Trzcińska, Seweryna Szmaglewska czy wreszcie Irena Sendlerowa, a na pewno te dwie ostatnie znane są
nie tylko w środowisku piotrkowskich regionalistów.
Irena Sendlerowa urodziła się, co prawda, w Warszawie, ale dużą część swojej młodości spędziła w Piotrkowie. Jeszcze jako dziecko nauczyła się mówić w jidysz. Jej ojciec był lekarzem i leczył biedotę żydowską.
Z domu wyniosła szacunek do każdego, bez względu
na to, jak wyznawał Pana Boga. Działała w harcerstwie. Miała odwagę być niepoprawna politycznie
wobec linii reprezentowanej przez władze ówczesnej
Polski, za co spotykała się z szykanami.
Już od początku okupacji pomagała Żydom mimo
zakazu niemieckich władz okupacyjnych. Była aktywnym członkiem „Żegoty”. Szczególne zasługi położyła w ratowaniu dzieci żydowskich. Koordynowała akcję wyprowadzania ich z getta i umiejscawiania
w polskich rodzinach, domach dziecka czy klasztorach katolickich. Razem z Matyldą Getter, naczelną
matką przełożoną prowincji warszawskiej Zgromadzenia Sióstr Franciszkanek Rodziny Maryi, znajdowała dla nich miejsce w Chotomowie, Aninie i innych
miejscowościach. Udało się uratować ponad 2500 młodych istnień ludzkich.
Gdy już podczas wojny została aresztowana i trafiła
na Pawiak, znalazła wetknięty w siennik obrazek z napisem: Jezu, ufam Tobie. Zachowała druk jako najcenniejszą pamiątkę z tego nieludzkiego okresu. Po wielu
latach przesłała obrazek Janowi Pawłowi II, choć nie
była katoliczką ani nawet osobą wierzącą. Papież wyraził podziękowania, docenił też to, czego Irena dokonała w obliczu Holokaustu. Dwa razy była nominowana
do Pokojowej Nagrody Nobla. Mówię o niej, bo 12 maja
będzie kolejna rocznica jej śmierci w 2008 r.
Poseł Piotr Müller
Klub Parlamentarny Prawo i Sprawiedliwość
Pani Marszałek! Wysoka Izbo! Rządowy program Ministerstwa Obrony Narodowej „Strzelnica
w powiecie” ma w swoich założeniach na celu rozbudowę infrastruktury strzelnic pneumatycznych
w Polsce, rozwijanie postaw proobronnych wśród
młodzieży, umożliwienie prowadzenia szkolenia strzeleckiego dla uczniów szkół, które prowadzą działalność dydaktyczno-wychowawczą w dziedzinie obron-

ności państwa – tzw. klasy mundurowe, oddziały
przygotowania wojskowego – rozwijanie zainteresowań uczniów, ich umiejętności strzeleckich, wszechstronny rozwój osobowości młodzieży, w tym cierpliwości, systematyczności, opanowania i skupienia,
poprawę kondycji fizycznej, wytrzymałości, koncentracji, jak również przygotowanie młodzieży do rywalizacji strzeleckiej.
W dniu 28 marca br. minister obrony narodowej
ogłosił listę ofert spełniających wymogi formalne,
którym przyznano dofinansowanie w ramach rządowego programu „Strzelnica w powiecie 2023”. Jako
poseł z Pomorza chciałbym poinformować, iż w gronie 111 jednostek samorządu terytorialnego, które
otrzymały dofinansowanie na utworzenie strzelnic
wirtualnych wraz z wyposażeniem strzeleckim, znalazły się także samorządy regionu słupskiego. Strzelnice wirtualne powstaną w: mieście Słupsk – dofinansowanie w wysokości 160 000 zł; gminie Ustka
– dofinansowanie w wysokości 171 016 zł; gminie
Tuchomie – dofinansowanie w wysokości 133 344 zł.
W obliczu wojny, która toczy się tak blisko nas,
doskonalenie strzeleckich umiejętności jest bardzo
ważne. Nowoczesne strzelnice w ramach rządowego
programu „Strzelnica w powiecie” pozwolą rozwijać
umiejętności obywateli, które mogą okazać się przydatne w sytuacji kryzysu lub zagrożenia.
Poseł Katarzyna Maria Piekarska
Klub Parlamentarny Koalicja Obywatelska – Platforma Obywatelska, Nowoczesna, Inicjatywa Polska,
Zieloni
Oświadczenie w sprawie przeciwdziałania kradzieży tożsamości
Szanowny Panie Marszałku! Wysoka Izbo! W moim
biurze poselskim prowadzę bezpłatną pomoc prawną.
Regularnie zgłaszają się do mnie osoby pokrzywdzone
przestępstwem kradzieży tożsamości, na których dane
osobowe przestępcy zaciągnęli pożyczki na bardzo
wysokie kwoty. Osoby takie czują się pozbawione
ochrony ze strony państwa polskiego. Traktowane jak
dłużnicy, często dowiadują się o swych fikcyjnych zobowiązaniach dopiero od komornika, muszą przed
sądami cywilnymi dowodzić własnej niewinności pomimo ogromnych trudności związanych z dowodzeniem tzw. faktów negatywnych.
Jest to niepokojące, że przez 30 lat III RP nie udało się w żaden sposób rozwiązać tego problemu, a przestępcy wciąż czują się bezkarni. Liczba kradzieży tożsamości wzrasta obecnie z roku na rok. W erze postępującej cyfryzacji życia społecznego kradzieże danych
wrażliwych stają się łatwiejsze niż kiedykolwiek. Nawet bazy danych największych firm i instytucji cierpiały w ostatnich latach na problemy z bezpieczeństwem. Numer PESEL jest jawny, każdy może w Internecie sprawdzić dane osobowe tysięcy przedsiębiorców, a okazanie dowodu wymagane jest w wielu instytucjach, od bibliotek, hoteli czy biur podróży po różne-

110
go rodzaju wypożyczalnie i punkty usługowe; przesyłanie skanów dokumentów tożsamości wymagane jest
nawet przez serwisy społecznościowe. Nawet najbardziej zapobiegliwy obywatel może w tych warunkach
z łatwością paść ofiarą przestępstwa. Biorąc to pod
uwagę, uważam za duże zaniedbanie polskiego ustawodawstwa trzy dekady braku skutecznych mechanizmów ochrony przed tym zagrożeniem.
W rządzie trwają prace nad projektem ustawy
umożliwiającym zastrzeżenie tożsamości zdalnie lub
w urzędzie gminy, tak by niemożliwe było zaciągnięcie zobowiązania finansowego w oparciu o dane osobowe. Przyjmuję ten fakt z dużym zadowoleniem,
natomiast jestem poważnie zaniepokojona przewlekłością prac trwających już kilkanaście miesięcy.
Przez ten czas tysiące polskich obywateli padły ofiarą prób wyłudzenia tożsamości i jest wysoce rozczarowujące, że projekt po raz kolejny nie znalazł się
w harmonogramie posiedzenia Sejmu. To jedno z ostatnich posiedzeń tej kadencji. Apeluję do rządu, by nie
pozwolił, by problem ten nie doczekał się realizacji
w bieżącej kadencji, i przedstawił gotowy projekt na
kolejnym majowym posiedzeniu. Nie pozwólmy obywatelom dłużej czekać na bezpieczeństwo.
Ale projektowane rozwiązania nie naprawią istoty sprawy – bezkarności przestępców. Osoby niekorzystające ze smartfonów z aplikacją mObywatel,
w szczególności osoby starsze, szczególnie narażone
na oszustwa, będą posiadały utrudniony dostęp do
nowego rozwiązania. Możliwość zastrzeżenia tożsamości poprzez pisemny wniosek złożony w urzędzie
gminy jest cenna, ale jeżeli zastrzeżenie to ma blokować dużą gamę czynności, m.in. dokonywanie wypłat gotówkowych w bankach, może okazać się, że
wiele osób nie skorzysta z nowej możliwości, obawiając się poważnych utrudnień związanych z koniecznością regularnego odwiedzania urzędu gminy celem zdejmowania i ponownego uruchamiania blokady. Budzi także mój, jako prawniczki, niepokój przerzucanie na obywateli odpowiedzialności za ochronę
przed przestępczością. Może to zostać wykorzystane
przeciwko ofiarom w procesie cywilnym. Biorąc pod
uwagę, że ofiara kradzieży tożsamości w obecnym
reżimie prawnym jest zobowiązana samodzielnie
uprawdopodobnić niechęć do wzięcia pożyczki zaciągniętej w jej imieniu, firmy windykacyjne mogą próbować wykorzystać fakt powstrzymania się przed
skorzystaniem z dobrowolnego zastrzeżenia przeciwko ofiarom.
Jedynym sposobem na to, by trwale zapewnić
obywatelom bezpieczeństwo, jest odpowiednie wyposażenie, przeszkolenie i zasoby kadrowe policji. Należy także zapewnić mechanizmy umożliwiające każdej obywatelce i obywatelowi szybkie i bezpłatne
dowiedzenie się o zaciągniętych w jej lub jego imieniu
zobowiązaniach. Nie może być tak, że powzięcie tych
informacji wymaga każdorazowo płacenia co najmniej kilkudziesięciu złotych za generowanie raportów BIK. Choć projektowane przez rząd rozwiązanie

stanowi zmianę na plus, nie może stanowić dla państwa wymówki od uderzenia w sedno problemu i od
aktywnej walki z przestępczością.
Poseł Czesław Siekierski
Klub Parlamentarny Koalicja Polska – PSL, UED,
Konserwatyści
Oświadczenie w sprawie Dnia Europy oraz 19. rocznicy akcesji do UE
Dzisiaj, 9 maja, obchodzimy Dzień Europy. To
święto jedności i pokoju w Europie, święto europejskich państw. W krajach, które są członkami Rady
Europy, ale nie są członkami Unii Europejskiej, dzień
ten jest obchodzony 5 maja. Natomiast w państwach
UE obchodzi się go właśnie 9 maja. Dzień Europy to
święto upamiętniające rocznicę podpisania tzw. deklaracji Schumana z 9 maja 1950 r., w której to Robert Schuman przedstawił swoją wizję nowej formy
współpracy politycznej w Europie oraz planu utworzenia Europejskiej Wspólnoty Węgla i Stali.
Po II wojnie światowej sytuacja ekonomiczno-polityczna wielu krajów europejskich była bardzo zła.
Spustoszenia, jakich dokonała wojna, sprawiły, że
część krajów europejskich zaczęła dostrzegać potrzebę współpracy i integracji, aby tym samym zapobiegać dalszym trudnościom gospodarczym oraz wspierać się wzajemnie w ramach różnych polityk.
Stąd w dniu 18 kwietnia 1951 r. sześć europejskich krajów – Włochy, Francja, Belgia, Holandia,
Luksemburg oraz RFN – podpisało traktat paryski,
który powołał tzw. Europejską Wspólnotę Węgla
i Stali. Jej głównymi celami było wspieranie rozwoju
gospodarczego krajów tworzących Wspólnotę Węgla
i Stali, zwiększenie zatrudnienia oraz polepszanie
warunków życia ludności.
Następnie na mocy traktatów rzymskich w 1958 r.
powołano kolejne dwie organizacje: Euratom – zajmującą się pokojowym wykorzystaniem energii atomowej oraz Europejską Wspólnotę Gospodarczą – EWG.
Głównymi celami EWG było m.in. znoszenie ceł i opłat
we wzajemnym handlu, otwarcie granic dla przepływu towarów, a także wprowadzenie jednolitej taryfy
celnej w stosunku do państw niebędących członkami
organizacji. Ponadto wśród członków EWG panowała powszechna zgoda, że w wyniku wyniszczających
działań wojennych w Europie koniecznością było
utworzenie jednolitej wspólnotowej polityki ukierunkowanej na sektor rolny. I tak w 1962 r. została ustalona wspólna polityka rolna, która była odpowiedzią
na głód i zniszczenia występujące w Europie po II wojnie światowej.
Europejska Wspólnota Węgla i Stali, a potem Europejska Wspólnota Gospodarcza stały się podwalinami przyszłej Unii Europejskiej, która powstała 1 listopada 1993 r. na mocy traktatu z Maastricht jako
efekt wieloletniego procesu integracji politycznej,
gospodarczej i społecznej.

111
9 dni temu obchodziliśmy 19. rocznicę naszej obecności w Unii. 1 maja 2004 r., wraz z dziewięcioma
innymi krajami europejskimi, staliśmy się pełnoprawnym członkiem Wspólnoty, co stanowiło ukoronowanie naszych wieloletnich wysiłków zainicjowanych zaraz na początku transformacji ustrojowej.
Najczęściej patrzymy na bilans członkostwa przez
pryzmat cyfr. Chyba każdy z nas zetknął się w ostatnich latach z mniejszymi lub większymi inwestycjami współfinansowanymi ze środków unijnych lub
sam korzystał ze wsparcia, czy to w postaci płatności
bezpośrednich dla rolników, wsparcia na start firmy,
stypendium dla studentów w ramach Erasmusa czy
też grantu na badania naukowe. Jako społeczeństwo
dobrze odnaleźliśmy się w Unii, nadal w zdecydowanej większości popieramy nasze członkostwo i nie
wyobrażamy sobie jakichkolwiek działań, które mogłyby doprowadzić do wyjścia z UE. Napływ środków
z UE w ramach polityki spójności finansującej głównie rozwój infrastruktury, ale też kapitału ludzkiego
oraz środki unijne ze wspólnej polityki rolnej pozwoliły dokonać w Polsce prawdziwego skoku cywilizacyjnego, który widoczny jest gołym okiem. Jak wynika z danych Ministerstwa Finansów, od momentu
akcesji do końca marca 2023 r. Polska otrzymała
z Unii kwotę prawie 236 mld euro, przy składce
członkowskiej wynoszącej 78,5 mld euro, co oznacza
„czysty zysk” na poziomie ponad 157 mld euro.
Unia jest gwarantem stabilności, integracji oraz
pokoju w Europie. Wszelkie decyzje, które są podejmowane w UE, zapadają z poszanowaniem zasad
dialogu i współpracy między państwami. Obecnie
Unia stoi przed licznymi wyzwaniami i od tego, jak
sobie z nimi poradzi, zależy dalszy rozwój oraz dalsza
integracja europejska. Tego, jak ważne są to sprawy,
możemy doświadczać właśnie teraz, kiedy za naszą
wschodnią granicą toczy się wojna, a miliony uchodźców docierają do naszego kraju. Jeśli Unia nie będzie
wspólnie zjednoczona, a do głosu zaczną dochodzić ci,
którzy będą dalej dzielić i skłócać, wtedy Unia nie da
rady przeciwstawić się tym największym, tj. Chinom
i Rosji. Dlatego też silnie zjednoczona i wspólnie działająca Unia jest obecnie najlepszym rozwiązaniem.
Dzięki naszej obecności w strukturach unijnych,
ale także NATO mamy stałe poczucie stabilizacji i bezpieczeństwa oraz osiągamy wiele korzyści gospodarczych i społecznych, które wynikają z naszego członkostwa w UE. Dlatego nasza obecność w UE i NATO
gwarantuje nam pełną ochronę w zakresie bezpieczeństwa ekonomicznego, zewnętrznego oraz obrony.

nia 2021 r. w sprawie Świętokrzyskiego Parku Narodowego (ŚPN), którym obszar ŚPN został zmniejszony o powierzchnię trzech działek leżących na terenie gminy Nowa Słupia o numerach ewidencyjnych
2039/1, 2039/2, 2039/3. Wyłączenie tego terenu z obszaru Świętokrzyskiego Parku Narodowego jest decyzją, z którą Lewica nie zgadzała się od samego początku. Nie widzieliśmy żadnego uzasadnienia dla
podjęcia tej decyzji, a nasze obawy zostały potwierdzone przez Najwyższą Izbę Kontroli.
Ustawa o ochronie przyrody w art. 10 ust. 1a stanowi, że likwidacja lub zmniejszenie obszaru parku
narodowego może nastąpić wyłącznie wtedy, kiedy
dany obszar bezpowrotnie utracił wartości przyrodnicze i kulturowe. Według NIK-u w trakcie prac nad
projektem przedmiotowego rozporządzenia minister
właściwy do spraw środowiska nie wykazał zaistnienia tej przesłanki wobec planowanego do wyłączenia
z obszaru ŚPN terenu położonego na wzgórzu Święty Krzyż o powierzchni ok. 1,35 ha, co Najwyższa
Izba Kontroli oceniła negatywnie.
We wnioskach końcowych Najwyższa Izba Kontroli złożyła wniosek do prezesa Rady Ministrów
o podjęcie działań mających na celu nowelizację rozporządzenia Rady Ministrów z dnia 10 grudnia 2021 r.
w sprawie Świętokrzyskiego Parku Narodowego polegającą na ponownym włączeniu w granice ŚPN działek ewidencyjnych stanowiących własność Skarbu Państwa, leżących na terenie gminy Nowa Słupia, o numerach 2039/1, 2039/2, 2039/3, o łącznej powierzchni
1,3447 ha, tworzących enklawę na wzgórzu Święty
Krzyż.
Niestety Prokuratura Okręgowa w Warszawie nie
zdecydowała się na wszczęcie śledztwa w związku ze
złożonymi przeze mnie zawiadomieniami o możliwości popełnienia przestępstwa przekroczenia uprawnień przez byłych ministrów panów Michała Wosia
i Michała Kurtykę oraz obecną minister klimatu
i środowiska panią Annę Moskwę.
Odmowę wszczęcia śledztwa w tak ważnej sprawie, która dotyczy ochrony dziedzictwa przyrodniczego w województwie świętokrzyskim, oceniam jako
decyzję polityczną, a nie decyzję podyktowaną przesłankami merytorycznymi.

Poseł Andrzej Szejna
Koalicyjny Klub Parlamentarny Lewicy (Nowa
Lewica, PPS, Razem)

Szanowna Pani Marszałek! Moje oświadczenie
poselskie dotyczy funkcjonowania towarowej bocznicy kolejowej przy ul. Pocztowej w Gnieźnie i możliwości przeniesienia rozładunku towarów na inną
bocznicę towarową.
Przedstawiciele mieszkańców na dyżurze poselskim w dniu 4 kwietnia br. przedstawili mi swoje
zastrzeżenia i obawy co do skutków funkcjonowania

Oświadczenie w sprawie Świętokrzyskiego Parku
Narodowego
Wysoki Sejmie! W dniu 2 lutego 2022 r. weszło
w życie rozporządzenie Rady Ministrów z dnia 10 grud-

Poseł Tadeusz Tomaszewski
Koalicyjny Klub Parlamentarny Lewicy (Nowa
Lewica, PPS, Razem)

112
w ich sąsiedztwie towarowej bocznicy kolejowej, proponując jednocześnie dwie inne możliwe lokalizacje
– bocznicę na Winiarach lub w obszarze przemysłowym przy ul. Pod Trzema Mostami, a tym samym
wyprowadzenie ze śródmiejskiej strefy zamieszkania
ciężkiego transportu samochodowego. Problem próbują rozwiązać już od 2019 r.
Jak mnie poinformowali, na bocznicy odbywa się
rozładunek kilkuset ton kruszywa dziennie, często
już od godz. 5 do godz. 23, a przejeżdżające ul. Pocztową samochody ciężarowe o wysokim tonażu przyczyniają się do mechanicznych uszkodzeń ich domów,

które objęte są ścisłą opieką konserwatorską, oraz
nawierzchni ulicy.
Kurz, drgania terenu oraz nieznośny hałas spowodowany rozładunkiem towarów i wczesnoporanny
uciążliwy ruch samochodów ciężarowych w żaden sposób nie sprzyjają naturalnemu funkcjonowaniu śródmiejskiej strefy, w jakiej zamieszkują.
Wobec powyższego zwracam się z uprzejmą prośbą do ministra infrastruktury pana Andrzeja Adamczyka o przeanalizowanie możliwości przeniesienia
rozładunku towarów na inną bocznicę towarową lub
zaproponowania innego rozwiązania.

SPIS TREŚCI
75. posiedzenie Sejmu
(Obrady w dniu 9 maja 2023 r.)

Porządek dzienny
Otwarcie posiedzenia
Komunikaty
Sekretarz Poseł Patryk Wicher  . . . . . . . . . . . . .3
Sprawy formalne
Poseł Krzysztof Gawkowski . . . . . . . . . . . . . . . 4
Poseł Joanna Mucha . . . . . . . . . . . . . . . . . . . . . .4
Poseł Konrad Berkowicz . . . . . . . . . . . . . . . . . . 4
Poseł Magdalena Sroka  . . . . . . . . . . . . . . . . . . .5
Poseł Czesław Mroczek . . . . . . . . . . . . . . . . . . . 5
Poseł Stefan Krajewski . . . . . . . . . . . . . . . . . . . 5
(Przerwa w posiedzeniu)
Wznowienie obrad
Punkt 1. porządku dziennego: Pierwsze
czytanie rządowego projektu ustawy
o zmianie ustawy o zwrocie podatku
akcyzowego zawartego w cenie oleju
napędowego wykorzystywanego do
produkcji rolnej
Sekretarz Stanu w Ministerstwie Rolnictwa
i Rozwoju Wsi Ryszard Bartosik  . . . . . . . . . . . .6
Poseł Jerzy Małecki  . . . . . . . . . . . . . . . . . . . . . .7
Poseł Piotr Borys  . . . . . . . . . . . . . . . . . . . . . . . .7
Poseł Jacek Czerniak . . . . . . . . . . . . . . . . . . . . .8
Poseł Mirosław Maliszewski . . . . . . . . . . . . . . . 9
Poseł Grzegorz Braun . . . . . . . . . . . . . . . . . . . 10
Poseł Mirosław Suchoń . . . . . . . . . . . . . . . . . . 10
Poseł Magdalena Sroka  . . . . . . . . . . . . . . . . . .11
Poseł Joanna Senyszyn . . . . . . . . . . . . . . . . . . 11
Poseł Dobromir Sośnierz  . . . . . . . . . . . . . . . . .12
Poseł Joanna Senyszyn . . . . . . . . . . . . . . . . . . 12
Poseł Grzegorz Braun . . . . . . . . . . . . . . . . . . . 12
Poseł Rafał Adamczyk  . . . . . . . . . . . . . . . . . . .13
Poseł Robert Obaz  . . . . . . . . . . . . . . . . . . . . . .13
Poseł Iwona Michałek . . . . . . . . . . . . . . . . . . . 13
Poseł Janusz Kowalski . . . . . . . . . . . . . . . . . . 13
Poseł Mirosław Suchoń . . . . . . . . . . . . . . . . . . 14
Poseł Tadeusz Tomaszewski  . . . . . . . . . . . . . .14
Poseł Jarosław Rzepa . . . . . . . . . . . . . . . . . . . 14
Poseł Czesław Hoc  . . . . . . . . . . . . . . . . . . . . . .14
Poseł Małgorzata Tracz  . . . . . . . . . . . . . . . . . .15
Poseł Krzysztof Grabczuk  . . . . . . . . . . . . . . . .15
Poseł Andrzej Grzyb . . . . . . . . . . . . . . . . . . . . .15
Poseł Grzegorz Lorek . . . . . . . . . . . . . . . . . . . 16
Poseł Piotr Borys  . . . . . . . . . . . . . . . . . . . . . . .16
Poseł Kazimierz Plocke  . . . . . . . . . . . . . . . . . .16
Poseł Dariusz Bąk . . . . . . . . . . . . . . . . . . . . . . 16

Poseł Paweł Lisiecki . . . . . . . . . . . . . . . . . . . . .16
Poseł Maciej Górski  . . . . . . . . . . . . . . . . . . . . .17
Poseł Jan Szopiński  . . . . . . . . . . . . . . . . . . . . .17
Sekretarz Stanu w Ministerstwie Rolnictwa
i Rozwoju Wsi Ryszard Bartosik  . . . . . . . . . . .17
Punkt 2. porządku dziennego: Pierwsze
czytanie rządowego projektu ustawy
o Funduszu Ochrony Rolnictwa
Sekretarz Stanu w Ministerstwie Rolnictwa
i Rozwoju Wsi Ryszard Bartosik  . . . . . . . . . . .19
Poseł Maciej Górski  . . . . . . . . . . . . . . . . . . . . .20
Poseł Kazimierz Plocke  . . . . . . . . . . . . . . . . . .21
Poseł Arkadiusz Iwaniak . . . . . . . . . . . . . . . . .22
Poseł Zbigniew Ziejewski . . . . . . . . . . . . . . . . .22
Poseł Stanisław Tyszka  . . . . . . . . . . . . . . . . . .23
Poseł Michał Gramatyka  . . . . . . . . . . . . . . . . .24
Poseł Joanna Senyszyn . . . . . . . . . . . . . . . . . . 25
Poseł Joanna Senyszyn . . . . . . . . . . . . . . . . . . 25
Poseł Grzegorz Braun . . . . . . . . . . . . . . . . . . . 25
Poseł Rafał Adamczyk  . . . . . . . . . . . . . . . . . . .26
Poseł Robert Obaz  . . . . . . . . . . . . . . . . . . . . . .26
Poseł Mirosław Suchoń . . . . . . . . . . . . . . . . . . 26
Poseł Tadeusz Tomaszewski  . . . . . . . . . . . . . .26
Poseł Jarosław Rzepa . . . . . . . . . . . . . . . . . . . 26
Poseł Grzegorz Lorek . . . . . . . . . . . . . . . . . . . 27
Poseł Piotr Borys  . . . . . . . . . . . . . . . . . . . . . . .27
Poseł Dariusz Bąk . . . . . . . . . . . . . . . . . . . . . . 27
Poseł Janusz Kowalski . . . . . . . . . . . . . . . . . . 27
Poseł Małgorzata Tracz  . . . . . . . . . . . . . . . . . .28
Poseł Mirosława Nykiel  . . . . . . . . . . . . . . . . . .28
Poseł Artur Łącki . . . . . . . . . . . . . . . . . . . . . . .28
Poseł Zofia Czernow . . . . . . . . . . . . . . . . . . . . .29
Poseł Janusz Cichoń . . . . . . . . . . . . . . . . . . . . .29
Poseł Urszula Zielińska  . . . . . . . . . . . . . . . . . .29
Poseł Kazimierz Plocke  . . . . . . . . . . . . . . . . . .29
Poseł Jan Szopiński  . . . . . . . . . . . . . . . . . . . . .30
Sekretarz Stanu w Ministerstwie Rolnictwa
i Rozwoju Wsi Ryszard Bartosik  . . . . . . . . . . .30
(Przerwa w posiedzeniu)
Wznowienie obrad
Zmiana porządku dziennego
Marszałek . . . . . . . . . . . . . . . . . . . . . . . . . . . . .31
Punkt 2. porządku dziennego: Pierwsze
czytanie rządowego projektu ustawy
o Funduszu Ochrony Rolnictwa (cd.)
Głosowanie
Marszałek . . . . . . . . . . . . . . . . . . . . . . . . . . . . .31

Punkt 3. porządku dziennego: Zmiany
w składach osobowych komisji sejmowych
Głosowanie
Marszałek . . . . . . . . . . . . . . . . . . . . . . . . . . . . .32
Minister Rodziny i Polityki Społecznej
Marlena Maląg  . . . . . . . . . . . . . . . . . . . . . . . . .32
(Przerwa w posiedzeniu)
Wznowienie obrad
Punkt 4. porządku dziennego: Sprawozdanie Komisji Infrastruktury oraz Komisji
Rolnictwa i Rozwoju Wsi o rządowym
projekcie ustawy o zmianie ustawy
o gospodarowaniu nieruchomościami
rolnymi Skarbu Państwa oraz ustawy
– Prawo budowlane
Poseł Sprawozdawca Kazimierz Choma . . . . .32
Poseł Małgorzata Chmiel . . . . . . . . . . . . . . . . .34
Poseł Kazimierz Gwiazdowski . . . . . . . . . . . . .34
Poseł Stefan Krajewski . . . . . . . . . . . . . . . . . . 35
Poseł Marcin Kulasek . . . . . . . . . . . . . . . . . . . 36
Poseł Janusz Korwin-Mikke . . . . . . . . . . . . . . 36
Poseł Mirosław Suchoń . . . . . . . . . . . . . . . . . . 37
Poseł Dobromir Sośnierz  . . . . . . . . . . . . . . . . .38
Poseł Hanna Gill-Piątek . . . . . . . . . . . . . . . . . 38
Poseł Grzegorz Braun . . . . . . . . . . . . . . . . . . . 39
Poseł Robert Obaz  . . . . . . . . . . . . . . . . . . . . . .39
Poseł Mirosław Suchoń . . . . . . . . . . . . . . . . . . 39
Poseł Jarosław Rzepa . . . . . . . . . . . . . . . . . . . 40
Poseł Andrzej Grzyb . . . . . . . . . . . . . . . . . . . . .40
Poseł Grzegorz Lorek . . . . . . . . . . . . . . . . . . . 40
Poseł Małgorzata Tracz  . . . . . . . . . . . . . . . . . .40
Poseł Małgorzata Chmiel . . . . . . . . . . . . . . . . .41
Poseł Jan Szopiński  . . . . . . . . . . . . . . . . . . . . .41
Poseł Rafał Adamczyk  . . . . . . . . . . . . . . . . . . .41
Poseł Zdzisław Wolski . . . . . . . . . . . . . . . . . . . 41
Poseł Konrad Berkowicz . . . . . . . . . . . . . . . . . 42
Poseł Zofia Czernow . . . . . . . . . . . . . . . . . . . . .42
Poseł Marek Dyduch . . . . . . . . . . . . . . . . . . . . .42
Poseł Janusz Korwin-Mikke . . . . . . . . . . . . . . 42
Poseł Dariusz Bąk . . . . . . . . . . . . . . . . . . . . . . 43
Poseł Tadeusz Tomaszewski  . . . . . . . . . . . . . .43
Poseł Paweł Lisiecki . . . . . . . . . . . . . . . . . . . . .43
Poseł Dobromir Sośnierz  . . . . . . . . . . . . . . . . .43
Sekretarz Stanu w Ministerstwie Rolnictwa
i Rozwoju Wsi Rafał Romanowski . . . . . . . . . .44
(Przerwa w posiedzeniu)
Wznowienie obrad
Punkt 5. porządku dziennego: Sprawozdanie Komisji Kultury i Środków Przekazu o poselskim projekcie uchwały
w 75. rocznicę stracenia pułkownika
Stanisława Kasznicy, ostatniego komendanta głównego Narodowych Sił
Zbrojnych
Poseł Sprawozdawca Piotr Babinetz . . . . . . . 46
Poseł Bartłomiej Wróblewski . . . . . . . . . . . . . 47
Poseł Krzysztof Piątkowski . . . . . . . . . . . . . . .48

Poseł Maciej Konieczny  . . . . . . . . . . . . . . . . . .48
Poseł Jarosław Rzepa . . . . . . . . . . . . . . . . . . . 49
Poseł Grzegorz Braun . . . . . . . . . . . . . . . . . . . 49
Poseł Paweł Zalewski . . . . . . . . . . . . . . . . . . . .50
Poseł Joanna Senyszyn . . . . . . . . . . . . . . . . . . 51
Poseł Joanna Senyszyn . . . . . . . . . . . . . . . . . . 51
Poseł Grzegorz Braun . . . . . . . . . . . . . . . . . . . 51
Poseł Grzegorz Lorek . . . . . . . . . . . . . . . . . . . 51
Poseł Adrian Zandberg . . . . . . . . . . . . . . . . . . 52
Poseł Krystian Kamiński . . . . . . . . . . . . . . . . .52
Poseł Krzysztof Piątkowski . . . . . . . . . . . . . . .52
Poseł Piotr Adamowicz . . . . . . . . . . . . . . . . . . 52
Poseł Piotr Babinetz . . . . . . . . . . . . . . . . . . . . .53
Poseł Adrian Zandberg . . . . . . . . . . . . . . . . . . 53
Zmiana porządku dziennego
Wicemarszałek Ryszard Terlecki . . . . . . . . . . 54
Poseł Grzegorz Braun . . . . . . . . . . . . . . . . . . . 54
Punkt 6. porządku dziennego: Sprawozdanie Komisji Finansów Publicznych oraz
Komisji Rolnictwa i Rozwoju Wsi o rządowym projekcie ustawy o zmianie
ustawy o zwrocie podatku akcyzowego
zawartego w cenie oleju napędowego
wykorzystywanego do produkcji rolnej
Poseł Sprawozdawca Jerzy Małecki . . . . . . . . .54
Poseł Jerzy Małecki  . . . . . . . . . . . . . . . . . . . . .55
Poseł Piotr Borys  . . . . . . . . . . . . . . . . . . . . . . .55
Poseł Jacek Czerniak . . . . . . . . . . . . . . . . . . . .56
Poseł Mirosław Maliszewski . . . . . . . . . . . . . . 57
Poseł Grzegorz Braun . . . . . . . . . . . . . . . . . . . 57
Poseł Mirosław Suchoń . . . . . . . . . . . . . . . . . . 57
Poseł Jarosław Sachajko . . . . . . . . . . . . . . . . . 58
Poseł Joanna Senyszyn . . . . . . . . . . . . . . . . . . 58
Poseł Joanna Senyszyn . . . . . . . . . . . . . . . . . . 59
Poseł Grzegorz Braun . . . . . . . . . . . . . . . . . . . 59
Poseł Robert Obaz  . . . . . . . . . . . . . . . . . . . . . .59
Poseł Mirosław Suchoń . . . . . . . . . . . . . . . . . . 59
Poseł Grzegorz Lorek . . . . . . . . . . . . . . . . . . . 59
Poseł Małgorzata Niemczyk . . . . . . . . . . . . . . 60
Poseł Jan Szopiński  . . . . . . . . . . . . . . . . . . . . .60
Poseł Rafał Adamczyk  . . . . . . . . . . . . . . . . . . .60
Poseł Krystyna Skowrońska . . . . . . . . . . . . . . 60
Poseł Tadeusz Tomaszewski  . . . . . . . . . . . . . .60
Poseł Grzegorz Adam Woźniak  . . . . . . . . . . . .61
Poseł Iwona Kurowska . . . . . . . . . . . . . . . . . . 61
Poseł Janusz Kowalski . . . . . . . . . . . . . . . . . . 61
Poseł Jarosław Sachajko . . . . . . . . . . . . . . . . . 61
Poseł Marek Dyduch . . . . . . . . . . . . . . . . . . . . .62
Poseł Konrad Berkowicz . . . . . . . . . . . . . . . . . 62
Poseł Zofia Czernow . . . . . . . . . . . . . . . . . . . . .62
Poseł Dariusz Kurzawa  . . . . . . . . . . . . . . . . . .62
Sekretarz Stanu w Ministerstwie Rolnictwa
i Rozwoju Wsi Ryszard Bartosik  . . . . . . . . . . .63
Zmiana porządku dziennego
Wicemarszałek Piotr Zgorzelski  . . . . . . . . . . .64
(Przerwa w posiedzeniu)
Wznowienie obrad
Marszałek . . . . . . . . . . . . . . . . . . . . . . . . . . . . .64
(Przerwa w posiedzeniu)

Wznowienie obrad
Punkt 7. porządku dziennego: Sprawozdanie Komisji Rolnictwa i Rozwoju Wsi
o rządowym projekcie ustawy
o Funduszu Ochrony Rolnictwa
Poseł Sprawozdawca Maciej Górski . . . . . . . . .64
Poseł Maciej Górski  . . . . . . . . . . . . . . . . . . . . .65
Poseł Kazimierz Plocke  . . . . . . . . . . . . . . . . . .65
Poseł Arkadiusz Iwaniak . . . . . . . . . . . . . . . . .66
Poseł Zbigniew Ziejewski . . . . . . . . . . . . . . . . .66
Poseł Grzegorz Braun . . . . . . . . . . . . . . . . . . . 67
Poseł Michał Gramatyka  . . . . . . . . . . . . . . . . .68
Poseł Jarosław Sachajko . . . . . . . . . . . . . . . . . 68
Poseł Joanna Senyszyn . . . . . . . . . . . . . . . . . . 68
Poseł Grzegorz Braun . . . . . . . . . . . . . . . . . . . 69
Poseł Marta Wcisło . . . . . . . . . . . . . . . . . . . . . .69
Poseł Iwona Maria Kozłowska . . . . . . . . . . . . .69
Poseł Mirosław Suchoń . . . . . . . . . . . . . . . . . . 69
Poseł Marek Rutka . . . . . . . . . . . . . . . . . . . . . 70
Poseł Klaudia Jachira . . . . . . . . . . . . . . . . . . . 70
Poseł Małgorzata Niemczyk . . . . . . . . . . . . . . 70
Poseł Jan Szopiński  . . . . . . . . . . . . . . . . . . . . .70
Poseł Rafał Adamczyk  . . . . . . . . . . . . . . . . . . .70
Poseł Artur Łącki . . . . . . . . . . . . . . . . . . . . . . .70
Poseł Ireneusz Raś . . . . . . . . . . . . . . . . . . . . . .71
Poseł Iwona Kurowska . . . . . . . . . . . . . . . . . . 71
Poseł Grzegorz Adam Woźniak  . . . . . . . . . . . .71
Poseł Wiesław Buż  . . . . . . . . . . . . . . . . . . . . . .71
Poseł Janusz Kowalski . . . . . . . . . . . . . . . . . . 71
Poseł Czesław Siekierski  . . . . . . . . . . . . . . . . .72
Poseł Dariusz Kurzawa  . . . . . . . . . . . . . . . . . .72
Poseł Jarosław Wałęsa . . . . . . . . . . . . . . . . . . .72
Poseł Konrad Berkowicz . . . . . . . . . . . . . . . . . 72
Poseł Jarosław Sachajko . . . . . . . . . . . . . . . . . 72
Poseł Marek Dyduch . . . . . . . . . . . . . . . . . . . . .72
Poseł Magdalena Łośko  . . . . . . . . . . . . . . . . . .72
Poseł Krystyna Skowrońska . . . . . . . . . . . . . . 73
Poseł Tadeusz Tomaszewski  . . . . . . . . . . . . . .73
Sekretarz Stanu w Ministerstwie Rolnictwa
i Rozwoju Wsi Ryszard Bartosik  . . . . . . . . . . .73
Punkt 8. porządku dziennego: Informacja
Ministra Rolnictwa i Rozwoju Wsi
w sprawie sytuacji w polskim rolnictwie
Minister Rolnictwa i Rozwoju Wsi
Robert Telus . . . . . . . . . . . . . . . . . . . . . . . . . . .75
Poseł Teresa Pamuła . . . . . . . . . . . . . . . . . . . . 78
Poseł Borys Budka  . . . . . . . . . . . . . . . . . . . . . .79
Poseł Arkadiusz Iwaniak . . . . . . . . . . . . . . . . .80
Poseł Władysław Kosiniak-Kamysz . . . . . . . . .80
Poseł Krzysztof Bosak  . . . . . . . . . . . . . . . . . . .81
Poseł Paulina Hennig-Kloska . . . . . . . . . . . . . 82
Poseł Joanna Senyszyn . . . . . . . . . . . . . . . . . . 83
Poseł Stanisław Bukowiec  . . . . . . . . . . . . . . . .83
Poseł Zbigniew Ajchler . . . . . . . . . . . . . . . . . . 84
Poseł Paweł Szramka . . . . . . . . . . . . . . . . . . . .85
Poseł Janusz Kowalski . . . . . . . . . . . . . . . . . . 85
Poseł Marta Wcisło . . . . . . . . . . . . . . . . . . . . . .85

Poseł Tadeusz Tomaszewski  . . . . . . . . . . . . . .85
Poseł Mieczysław Kasprzak . . . . . . . . . . . . . . 85
Poseł Grzegorz Braun . . . . . . . . . . . . . . . . . . . 86
Poseł Mirosław Suchoń . . . . . . . . . . . . . . . . . . 86
Poseł Joanna Senyszyn . . . . . . . . . . . . . . . . . . 86
Poseł Jan Szopiński  . . . . . . . . . . . . . . . . . . . . .86
Poseł Andrzej Grzyb . . . . . . . . . . . . . . . . . . . . .86
Poseł Michał Gramatyka  . . . . . . . . . . . . . . . . .87
Poseł Barbara Bartuś . . . . . . . . . . . . . . . . . . . 87
Poseł Jakub Rutnicki . . . . . . . . . . . . . . . . . . . .87
Poseł Rafał Adamczyk  . . . . . . . . . . . . . . . . . . .87
Poseł Klaudia Jachira . . . . . . . . . . . . . . . . . . . 87
Poseł Marek Dyduch . . . . . . . . . . . . . . . . . . . . .87
Poseł Czesław Siekierski  . . . . . . . . . . . . . . . . .88
Poseł Rafał Romanowski  . . . . . . . . . . . . . . . . .88
Poseł Tomasz Piotr Nowak  . . . . . . . . . . . . . . .88
Poseł Anna Wojciechowska . . . . . . . . . . . . . . . 88
Poseł Marek Rutka . . . . . . . . . . . . . . . . . . . . . 88
Poseł Marek Matuszewski . . . . . . . . . . . . . . . .89
Poseł Zdzisław Wolski . . . . . . . . . . . . . . . . . . . 89
Poseł Piotr Kaleta . . . . . . . . . . . . . . . . . . . . . . 89
Poseł Piotr Borys  . . . . . . . . . . . . . . . . . . . . . . .89
Poseł Piotr Polak . . . . . . . . . . . . . . . . . . . . . . . 89
Poseł Małgorzata Niemczyk . . . . . . . . . . . . . . 89
Poseł Krystyna Skowrońska . . . . . . . . . . . . . . 90
Poseł Michał Krawczyk  . . . . . . . . . . . . . . . . . .90
Poseł Kinga Gajewska  . . . . . . . . . . . . . . . . . . .90
Poseł Marta Golbik . . . . . . . . . . . . . . . . . . . . . 90
Poseł Aleksandra Gajewska . . . . . . . . . . . . . . 90
Poseł Kazimierz Plocke  . . . . . . . . . . . . . . . . . .90
Poseł Jerzy Borowczak . . . . . . . . . . . . . . . . . . 91
Poseł Jarosław Wałęsa . . . . . . . . . . . . . . . . . . .91
Poseł Cezary Grabarczyk . . . . . . . . . . . . . . . . .91
Poseł Marek Sowa . . . . . . . . . . . . . . . . . . . . . . 91
Poseł Stefan Krajewski . . . . . . . . . . . . . . . . . . 91
Minister Rolnictwa i Rozwoju Wsi
Robert Telus . . . . . . . . . . . . . . . . . . . . . . . . . . .91
(Przerwa w posiedzeniu)
Wznowienie obrad
Punkt 5. porządku dziennego: Sprawozdanie Komisji Kultury i Środków Przekazu o poselskim projekcie uchwały
w 75. rocznicę stracenia pułkownika
Stanisława Kasznicy, ostatniego komendanta głównego Narodowych Sił
Zbrojnych (cd.)
Głosowanie
Marszałek . . . . . . . . . . . . . . . . . . . . . . . . . . . . .94
Punkt 4. porządku dziennego: Sprawozdanie Komisji Infrastruktury oraz Komisji
Rolnictwa i Rozwoju Wsi o rządowym
projekcie ustawy o zmianie ustawy
o gospodarowaniu nieruchomościami
rolnymi Skarbu Państwa oraz ustawy –
Prawo budowlane (cd.)
Poseł Sprawozdawca Kazimierz Choma . . . . .94
Głosowanie
Marszałek . . . . . . . . . . . . . . . . . . . . . . . . . . . . .94

Punkt 6. porządku dziennego: Sprawozdanie Komisji Finansów Publicznych
oraz Komisji Rolnictwa i Rozwoju
Wsi o rządowym projekcie ustawy
o zmianie ustawy o zwrocie podatku
akcyzowego zawartego w cenie oleju
napędowego wykorzystywanego do
produkcji rolnej (cd.)
Poseł Sprawozdawca Jerzy Małecki . . . . . . . . .95
Głosowanie
Marszałek . . . . . . . . . . . . . . . . . . . . . . . . . . . . .95
Punkt 7. porządku dziennego: Sprawozdanie Komisji Rolnictwa i Rozwoju Wsi
o rządowym projekcie ustawy o Funduszu Ochrony Rolnictwa (cd.)
Poseł Sprawozdawca Maciej Górski . . . . . . . . .95
Głosowanie
Marszałek . . . . . . . . . . . . . . . . . . . . . . . . . . . . .95
Punkt 8. porządku dziennego: Informacja
Ministra Rolnictwa i Rozwoju Wsi w sprawie sytuacji w polskim rolnictwie (cd.)
Głosowanie
Marszałek . . . . . . . . . . . . . . . . . . . . . . . . . . . . .97
(Przerwa w posiedzeniu)
Wznowienie obrad
Oświadczenia
Poseł Grzegorz Braun . . . . . . . . . . . . . . . . . . . 97
Poseł Małgorzata Sekuła-Szmajdzińska . . . . .97
Poseł Jan Szopiński  . . . . . . . . . . . . . . . . . . . . .98

Poseł Rafał Adamczyk  . . . . . . . . . . . . . . . . . . .98
Poseł Maciej Kopiec  . . . . . . . . . . . . . . . . . . . . .98
Poseł Robert Obaz  . . . . . . . . . . . . . . . . . . . . . .99
Poseł Paweł Krutul . . . . . . . . . . . . . . . . . . . . . 99
Poseł Marek Rutka . . . . . . . . . . . . . . . . . . . . 100
Poseł Szymon Giżyński  . . . . . . . . . . . . . . . . .100
Poseł Agnieszka Soin . . . . . . . . . . . . . . . . . . .101
Poseł Anna Pieczarka . . . . . . . . . . . . . . . . . . 101
Poseł Monika Falej . . . . . . . . . . . . . . . . . . . . .101
Poseł Teresa Glenc . . . . . . . . . . . . . . . . . . . . .102
Poseł Klaudia Jachira . . . . . . . . . . . . . . . . . . 102
Poseł Tomasz Olichwer  . . . . . . . . . . . . . . . . .102
Poseł Grzegorz Adam Woźniak  . . . . . . . . . . .103
Poseł Iwona Kurowska . . . . . . . . . . . . . . . . . 103
Poseł Małgorzata Chmiel . . . . . . . . . . . . . . . .104
Poseł Paweł Lisiecki . . . . . . . . . . . . . . . . . . . .104
Poseł Jarosław Rzepa . . . . . . . . . . . . . . . . . . 105
Zamknięcie posiedzenia
Załącznik – Teksty wystąpień niewygłoszonych
Poseł Tomasz Kostuś  . . . . . . . . . . . . . . . . . . .107
Poseł Waldemar Andzel  . . . . . . . . . . . . . . . . .107
Poseł Barbara Bartuś . . . . . . . . . . . . . . . . . . 107
Poseł Krzysztof Kubów . . . . . . . . . . . . . . . . . 108
Poseł Grzegorz Lorek . . . . . . . . . . . . . . . . . . 109
Poseł Piotr Müller . . . . . . . . . . . . . . . . . . . . . 109
Poseł Katarzyna Maria Piekarska . . . . . . . . 109
Poseł Czesław Siekierski  . . . . . . . . . . . . . . . .110
Poseł Andrzej Szejna  . . . . . . . . . . . . . . . . . . .111
Poseł Tadeusz Tomaszewski  . . . . . . . . . . . . .111

TŁOCZONO Z POLECENIA MARSZAŁKA SEJMU RZECZYPOSPOLITEJ POLSKIEJ
KANCELARIA SEJMU: redakcja i skład – Sekretariat Posiedzeń Sejmu, druk – Wydawnictwo Sejmowe. Nakład 10 egz.
PL ISSN 0867-2768. Cena 6,30 zł + 5% VAT

